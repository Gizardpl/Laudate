{
  "url": "https://liturgia.wiara.pl/doc/418017.Wtorek-25-tydzien-zwykly-rok-II",
  "tytul_dnia": "Wtorek, 25 tydzień zwykły, rok II",
  "czytania": [
    {
      "typ": "PIERWSZE CZYTANIE",
      "sigla": "Prz 21, 1-6. 10-13",
      "opis": "Pouczenia Mądrości",
      "tekst": "Serce króla – kanały wody w ręku Pana, zwraca je tam, dokąd sam zechce. Każdego droga jest prawa w jego oczach, lecz Pan osądza serca.\nPrzestrzeganie prawa i sprawiedliwości lepsze dla Pana niż krwawe ofiary.\nWyniosłe oczy i harde serce – ta lampa występnych jest grzechem.\nZamiary pracowitego prowadzą do zysku, a wszystkich śpieszących się – do straty.\nNabywanie skarbów językiem kłamliwym to słabnący oddech szukających śmierci.\nDusza występnego pragnie zła, bliźni w jego oczach nie znajduje łaski.\nGdy karzą szydercę, mądrzeje naiwny, gdy pouczają mądrego, on wiedzy nabywa.\nSprawiedliwy ma wgląd w dom bezbożnego, sprowadza zło na bezbożnych.\nKto uszy zatyka na krzyk ubogiego, sam będzie wołał, lecz nie otrzyma odpowiedzi.\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 119 (118), 1 i 27. 30 i 34. 35 i 44 (R.: por. 35a)",
      "opis": "",
      "tekst": "Refren: Prowadź mnie, Panie, ścieżką Twych przykazań.\nBłogosławieni, których droga nieskalana, *\nktórzy postępują zgodnie z Prawem Pańskim.\nPozwól mi zrozumieć drogę Twych przykazań, *\nabym rozważał Twoje cuda.\nRefren.\nWybrałem drogę prawdy, *\npragnąc Twych wyroków.\nUcz mnie, bym przestrzegał Twego Prawa *\ni zachowywał je całym sercem.\nRefren.\nProwadź mnie ścieżką Twoich przykazań, *\nbo radość mi przynoszą.\nA Prawa Twego zawsze strzec będę, *\npo wieki wieków.\nRefren."
    },
    {
      "typ": "AKLAMACJA",
      "sigla": "Por. Łk 11, 28",
      "opis": "Aklamacja: Alleluja, alleluja, alleluja.",
      "tekst": "Błogosławieni ci, którzy słuchają słowa Bożego\ni zachowują je wiernie."
    },
    {
      "typ": "EWANGELIA",
      "sigla": "Łk 8, 19-21",
      "opis": "Krewni Chrystusa",
      "tekst": "Przyszli do Jezusa Jego Matka i bracia, lecz nie mogli dostać się do Niego z powodu tłumu.\nOznajmiono Mu: «Twoja Matka i bracia stoją na dworze i chcą się widzieć z Tobą». Lecz On im odpowiedział: «Moją matką i moimi braćmi są ci, którzy słuchają słowa Bożego i wypełniają je».\nOto słowo Pańskie."
    }
  ]
}