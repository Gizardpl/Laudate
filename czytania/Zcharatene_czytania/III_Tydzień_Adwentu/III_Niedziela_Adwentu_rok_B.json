{
  "url": "https://liturgia.wiara.pl/doc/413348.III-Niedziela-Adwentu-rok-B",
  "tytul_dnia": "III Niedziela Adwentu rok B",
  "czytania": [
    {
      "typ": "PIERWSZE CZYTANIE",
      "sigla": "Iz 61, 1-2a. 10-11",
      "opis": "Ogromnie się weselę w Panu",
      "tekst": "Duch Pana Boga nade mną, bo Pan mnie namaścił. Posłał mnie, abym głosił dobrą nowinę ubogim, bym opatrywał rany serc złamanych, żebym zapowiadał wyzwolenie jeńcom i więźniom swobodę; abym obwieszczał rok łaski Pańskiej.\n«, dusza moja raduje się w Bogu moim, bo mnie przyodział w szaty zbawienia, okrył mnie płaszczem sprawiedliwości, jak oblubieńca, który wkłada zawój, jak oblubienicę strojną w swe klejnoty. Zaiste, jak ziemia wydaje swe plony, jak ogród rozplenia swe zasiewy, tak Pan Bóg sprawi, że się rozpleni sprawiedliwość i chwała wobec wszystkich narodów».\nOto słowo Boże."
    },
    {
      "typ": "PSALM RESPONSORYJNY",
      "sigla": "Łk 1, 46b-48. 49-50. 53-54 (R.: por. Iz 61, 10b)",
      "opis": "",
      "tekst": "Refren: Raduj się, duszo, w Bogu, Zbawcy moim.\nWielbi dusza moja Pana *\ni raduje się duch mój w Bogu, zbawicielu moim.\nBo wejrzał na uniżenie swojej Służebnicy. *\nOto bowiem odtąd błogosławić mnie będą\nwszystkie pokolenia.\nRefren.\nGdyż wielkie rzeczy uczynił mi Wszechmocny, *\na Jego imię jest święte.\nJego miłosierdzie z pokolenia na pokolenie *\nnad tymi, którzy się Go boją.\nRefren.\nGłodnych nasycił dobrami, *\na bogatych z niczym odprawił.\nUjął się za swoim sługą, Izraelem, *\npomny na swe miłosierdzie.\nRefren."
    },
    {
      "typ": "DRUGIE CZYTANIE",
      "sigla": "1 Tes 5, 16-24",
      "opis": "Przygotujcie duszę i ciało na przyjście Pana",
      "tekst": "Bracia:\nZawsze się radujcie, nieustannie się módlcie. W każdym położeniu dziękujcie, taka jest bowiem wola Boża w Jezusie Chrystusie względem was. Ducha nie gaście, proroctwa nie lekceważcie. Wszystko badajcie, a co szlachetne – zachowujcie. Unikajcie wszelkiego rodzaju zła.\nSam zaś Bóg pokoju niech uświęca was całych, aby nietknięty duch wasz, dusza i ciało bez zarzutu zachowały się na przyjście Pana naszego, Jezusa Chrystusa. Wierny jest Ten, który was wzywa: On też tego dokona.\nOto słowo Boże."
    },
    {
      "typ": "AKLAMACJA",
      "sigla": "Iz 61, 1",
      "opis": "Aklamacja: Alleluja, alleluja, alleluja.",
      "tekst": "Duch Pański nade mną,\nposłał mnie, abym głosił dobrą nowinę ubogim."
    },
    {
      "typ": "EWANGELIA",
      "sigla": "J 1, 6-8. 19-28",
      "opis": "Świadectwo Jana Chrzciciela o Chrystusie",
      "tekst": "Pojawił się człowiek posłany przez Boga – Jan mu było na imię. Przyszedł on na świadectwo, aby zaświadczyć o światłości, by wszyscy uwierzyli przez niego. Nie był on światłością, lecz został posłany, aby zaświadczyć o światłości.\nTakie jest świadectwo Jana. Gdy Żydzi wysłali do niego z Jerozolimy kapłanów i lewitów z zapytaniem: «Kto ty jesteś? », on wyznał, a nie zaprzeczył, oświadczając: «Ja nie jestem Mesjaszem».\nZapytali go: «Cóż zatem? Czy jesteś Eliaszem?» Odrzekł: «Nie jestem». «Czy ty jesteś prorokiem?» Odparł: «Nie». Powiedzieli mu więc: «Kim jesteś, abyśmy mogli dać odpowiedź tym, którzy nas wysłali? Co mówisz sam o sobie?»\nPowiedział: «Jam głos wołającego na pustyni: Prostujcie drogę Pańską, jak rzekł prorok Izajasz». A wysłannicy byli spośród faryzeuszów. i zaczęli go pytać, mówiąc do niego: «Czemu zatem chrzcisz, skoro nie jesteś ani Mesjaszem, ani Eliaszem, ani prorokiem?» Jan im tak odpowiedział: «Ja chrzczę wodą. Pośród was stoi Ten, którego wy nie znacie, który po mnie idzie, a któremu ja nie jestem godzien odwiązać rzemyka u Jego sandała».\nDziało się to w Betanii, po drugiej stronie Jordanu, gdzie Jan udzielał chrztu.\nOto słowo Pańskie."
    }
  ]
}