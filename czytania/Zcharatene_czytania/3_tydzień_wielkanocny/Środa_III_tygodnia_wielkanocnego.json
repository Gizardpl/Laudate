{
  "url": "https://liturgia.wiara.pl/doc/413291.Sroda-III-tygodnia-wielkanocnego",
  "tytul_dnia": "Środa III tygodnia wielkanocnego",
  "czytania": [
    {
      "typ": "PIERWSZE CZYTANIE",
      "sigla": "",
      "opis": "Ewangelia szerzy się poza Jerozolimą",
      "tekst": "Po śmierci Szczepana wybuchło wielkie prześladowanie w Kościele jerozolimskim. Wszyscy, z wyjątkiem apostołów, rozproszyli się po okolicach Judei i Samarii. Szczepana zaś pochowali ludzie pobożni z wielkim żalem.\nA Szaweł niszczył Kościół, wchodząc do domów, porywał mężczyzn i kobiety i wtrącał do więzienia.\nCi, którzy się rozproszyli, głosili w drodze słowo.\nFilip przybył do miasta Samarii i głosił im Chrystusa. Tłumy słuchały z uwagą i skupieniem słów Filipa, ponieważ widziały znaki, które czynił. Z wielu bowiem opętanych wychodziły z donośnym krzykiem duchy nieczyste, wielu też sparaliżowanych i chromych zostało uzdrowionych. Wielka zaś radość zapanowała w tym mieście.\nOto słowo Boże."
    },
    {
      "typ": "PSALM RESPONSORYJNY",
      "sigla": "",
      "opis": "",
      "tekst": "\nREFREN: NIECH CAŁA ZIEMIA CHWALI SWEGO PANA.\nZ radością sławcie Boga, wszystkie ziemie, *\nopiewajcie chwałę Jego imienia,\ncześć Mu wspaniałą oddajcie. *\nPowiedzcie Bogu: «Jak zadziwiające są Twe dzieła!\nREFREN.\nNiechaj Cię wielbi cała ziemia i niechaj śpiewa Tobie, *\nniech Twoje imię opiewa».\nPrzyjdźcie i patrzcie na dzieła Boga, *\nzadziwiających rzeczy dokonał wśród ludzi!\nREFREN.\nMorze na suchy ląd zamienił, *\npieszo przeszli przez rzekę.\nNim się przeto radujmy! *\nJego potęga włada na wieki.\nREFREN.\n"
    },
    {
      "typ": "AKLAMACJA: ALLELUJA, ALLELUJA, ALLELUJA.",
      "sigla": "",
      "opis": "",
      "tekst": "Każdy, kto wierzy w Syna Bożego, ma życie wieczne,\na Ja go wskrzeszę w dniu ostatecznym."
    },
    {
      "typ": "AKLAMACJA: ALLELUJA, ALLELUJA, ALLELUJA.",
      "sigla": "EWANGELIAJ 6, 35-40",
      "opis": "Jest wolą Ojca, aby każdy, kto wierzy w Syna, miał życie wieczne",
      "tekst": "Jezus powiedział do ludu:\n«Ja jestem chlebem życia. Kto do Mnie przychodzi, nie będzie łaknął; a kto we Mnie wierzy, nigdy pragnąć nie będzie. Powiedziałem wam jednak: Widzieliście Mnie, a przecież nie wierzycie. Wszystko, co Mi daje Ojciec, do Mnie przyjdzie, a tego, który do Mnie przychodzi, precz nie odrzucę, ponieważ z nieba zstąpiłem nie po to, aby pełnić swoją wolę, ale wolę Tego, który Mnie posłał.\nJest wolą Tego, który Mnie posłał, abym nic nie stracił z tego wszystkiego, co Mi dał, ale żebym to wskrzesił w dniu ostatecznym. To bowiem jest wolą Ojca mego, aby każdy, kto widzi Syna i wierzy w Niego, miał życie wieczne. A Ja go wskrzeszę w dniu ostatecznym».\nOto słowo Pańskie."
    }
  ]
}