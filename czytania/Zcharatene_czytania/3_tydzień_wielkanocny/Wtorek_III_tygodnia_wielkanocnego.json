{
  "url": "https://liturgia.wiara.pl/doc/413289.Wtorek-III-tygodnia-wielkanocnego",
  "tytul_dnia": "Wtorek III tygodnia wielkanocnego",
  "czytania": [
    {
      "typ": "PIERWSZE CZYTANIE",
      "sigla": "Dz 7, 51 - 8, 1a",
      "opis": "Męczeństwo Świętego Szczepana",
      "tekst": "Szczepan mówił do ludu i starszych, i uczonych:\n«Ludzie twardego karku i opornych serc i uszu! Wy zawsze sprzeciwiacie się Duchowi Świętemu. Jak ojcowie wasi, tak i wy. Któregoż z proroków nie prześladowali wasi ojcowie? Pozabijali nawet tych, którzy przepowiadali przyjście Sprawiedliwego. A wy zdradziliście Go teraz i zamordowaliście. Wy, którzy otrzymaliście Prawo za pośrednictwem aniołów, lecz nie przestrzegaliście go».\nGdy to usłyszeli, zawrzały gniewem ich serca i zgrzytali zębami na niego.\nA on, pełen Ducha Świętego, patrzył w niebo i ujrzał chwałę Bożą i Jezusa, stojącego po prawicy Boga. I rzekł: «Widzę niebo otwarte i Syna Człowieczego, stojącego po prawicy Boga».\nA oni podnieśli wielki krzyk, zatkali sobie uszy i rzucili się na niego wszyscy razem. Wyrzucili go poza miasto i kamienowali, a świadkowie złożyli swe szaty u stóp młodzieńca, zwanego Szawłem. Tak kamienowali Szczepana, który modlił się: «Panie Jezu, przyjmij ducha mego!» A gdy osunął się na kolana, zawołał głośno: «Panie, nie licz im tego grzechu!» Po tych słowach skonał.\nSzaweł zaś zgadzał się na zabicie Szczepana.\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 31 (30), 3c-4. 6 i 7b i 8a. 17 i 21ab (R.: por. 6a)",
      "opis": " (albo: Alleluja)",
      "tekst": "Refren: W ręce Twe, Panie, składam ducha mego.\nBądź dla mnie skałą schronienia, *\nwarownią, która ocala.\nTy bowiem jesteś moją skałą i twierdzą, *\nkieruj mną i prowadź przez wzgląd na swe imię.\nRefren.\nW ręce Twoje powierzam ducha mego, *\nTy mnie odkupisz, Panie, wierny Boże.\nJa zaś pokładam ufność w Panu. *\nWeselę się i cieszę Twoim miłosierdziem.\nRefren.\nNiech Twoje oblicze zajaśnieje nad Twym sługą, *\nwybaw mnie w swoim miłosierdziu.\nOsłaniasz ich Twą obecnością *\nod spisku mężów.\nRefren."
    },
    {
      "typ": "AKLAMACJA",
      "sigla": "J 6, 35ab",
      "opis": "Aklamacja: Alleluja, alleluja, alleluja.",
      "tekst": "Ja jestem chlebem życia.\nKto do Mnie przychodzi, nie będzie łaknął."
    },
    {
      "typ": "EWANGELIA",
      "sigla": "J 6, 30-35",
      "opis": "Ja jestem chlebem życia",
      "tekst": "W Kafarnaum lud powiedział do Jezusa:\n«Jaki więc Ty uczynisz znak, abyśmy go zobaczyli i Tobie uwierzyli? Cóż zdziałasz? Ojcowie nasi jedli mannę na pustyni, jak napisano: „Dał im do jedzenia chleb z nieba”».\nRzekł do nich Jezus: «Zaprawdę, zaprawdę, powiadam wam: Nie Mojżesz dał wam chleb z nieba, ale dopiero Ojciec mój daje wam prawdziwy chleb z nieba. Albowiem chlebem Bożym jest Ten, który z nieba zstępuje i życie daje światu».\nRzekli więc do Niego: «Panie, dawaj nam zawsze ten chleb!»\nOdpowiedział im Jezus: «. Kto do Mnie przychodzi, nie będzie łaknął; a kto we Mnie wierzy, nigdy pragnąć nie będzie».\nOto słowo Pańskie."
    }
  ]
}