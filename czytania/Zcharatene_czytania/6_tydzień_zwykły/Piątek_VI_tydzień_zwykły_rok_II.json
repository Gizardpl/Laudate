{
  "url": "https://liturgia.wiara.pl/doc/416119.Piatek-VI-tydzien-zwykly-rok-II",
  "tytul_dnia": "Piątek, VI tydzień zwykły, rok II",
  "czytania": [
    {
      "typ": "PIERWSZE CZYTANIE",
      "sigla": "",
      "opis": "Wiara bez uczynków jest martwa",
      "tekst": "Jaki z tego pożytek, bracia moi, skoro ktoś będzie utrzymywał, że wierzy, a nie będzie spełniał uczynków? Czy sama wiara zdoła go zbawić?\nJeśli na przykład brat lub siostra nie mają odzienia lub brak im codziennego chleba, a ktoś z was powie im: «Idźcie w pokoju, ogrzejcie się i najedzcie do syta!» – a nie dacie im tego, czego koniecznie potrzebują dla ciała – to na co się to przyda? Tak też i wiara, jeśli nie byłaby połączona z uczynkami, martwa jest sama w sobie.\nAle może ktoś powiedzieć: Ty masz wiarę, a ja spełniam  uczynki. Pokaż mi wiarę swoją bez uczynków, to ja ci pokażę wiarę na podstawie moich uczynków. Wierzysz, że jest jeden Bóg? Słusznie czynisz – lecz także i złe duchy wierzą i drżą.\nChcesz zaś zrozumieć, nierozumny człowieku, że wiara bez uczynków jest bezowocna? Czy Abraham, ojciec nasz, nie z powodu uczynków został usprawiedliwiony, kiedy złożył syna Izaaka na ołtarzu ofiarnym? Widzisz, że wiara współdziałała z jego uczynkami i przez uczynki stała się doskonała. I tak wypełniło się Pismo, które mówi: «Uwierzył przeto Abraham Bogu i policzono mu to za sprawiedliwość », i został nazwany przyjacielem Boga.\nWidzicie, że człowiek dostępuje usprawiedliwienia na podstawie uczynków, a nie samej tylko wiary. Tak jak ciało bez ducha jest martwe, tak też jest martwa wiara bez uczynków.\nOto słowo Boże."
    },
    {
      "typ": "PSALM RESPONSORYJNY",
      "sigla": "",
      "opis": "",
      "tekst": "\nREFREN: RADOŚĆ ZNAJDUJĘ W BOŻYCH PRZYKAZANIACH.\nBłogosławiony człowiek, który służy Panu *\ni wielką radość znajduje w Jego przykazaniach.\nPotomstwo jego będzie potężne na ziemi, *\ndostąpi błogosławieństwa pokolenie prawych.\nREFREN\nDobrobyt i bogactwo będą w jego domu, *\na jego sprawiedliwość będzie trwała zawsze.\nOn wschodzi w ciemnościach jak światło dla prawych, *\nłagodny, miłosierny i sprawiedliwy.\nREFREN.\nDobrze się wiedzie człowiekowi, który z litości pożycza *\ni swoimi sprawami zarządza uczciwie.\nSprawiedliwy nigdy się nie zachwieje *\ni pozostanie w wiecznej pamięci.\nREFREN.\n"
    },
    {
      "typ": "AKLAMACJA: ALLELUJA, ALLELUJA, ALLELUJA.",
      "sigla": "",
      "opis": "",
      "tekst": "Nazwałem was przyjaciółmi,\nalbowiem oznajmiłem wam wszystko, co usłyszałem od Ojca mego."
    },
    {
      "typ": "AKLAMACJA: ALLELUJA, ALLELUJA, ALLELUJA.",
      "sigla": "EWANGELIAMk 8, 34 – 9, 1",
      "opis": "Prawdziwi uczniowie Jezusa",
      "tekst": "Jezus przywołał do siebie tłum razem ze swoimi uczniami i rzekł im: «Jeśli ktoś chce pójść za Mną, niech się zaprze samego siebie, niech weźmie krzyż swój i niech Mnie naśladuje. Bo kto chce zachować swoje życie, straci je; a kto straci swe życie z powodu Mnie i Ewangelii, zachowa je.\nCóż bowiem za korzyść stanowi dla człowieka zyskać świat cały, a swoją duszę utracić? Bo cóż może dać człowiek w zamian za swoją duszę?\nKto się bowiem Mnie i słów moich zawstydzi przed tym pokoleniem wiarołomnym i grzesznym, tego Syn Człowieczy wstydzić się będzie, gdy przyjdzie w chwale Ojca swojego razem z aniołami świętymi».\nMówił im także: «Zaprawdę, powiadam wam: Niektórzy z tych, co tu stoją, nie zaznają śmierci, aż ujrzą królestwo Boże przychodzące w mocy».\nOto słowo Pańskie."
    }
  ]
}