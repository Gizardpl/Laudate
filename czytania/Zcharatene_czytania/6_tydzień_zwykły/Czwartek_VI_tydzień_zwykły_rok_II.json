{
  "url": "https://liturgia.wiara.pl/doc/416120.Czwartek-VI-tydzien-zwykly-rok-II",
  "tytul_dnia": "Czwartek, VI tydzień zwykły, rok II",
  "czytania": [
    {
      "typ": "PIERWSZE CZYTANIE",
      "sigla": "",
      "opis": "Godność ubogich w Kościele",
      "tekst": "Bracia moi, niech wiara wasza w Pana naszego, Jezusa Chrystusa uwielbionego, nie ma względu na osoby.\nBo gdyby przyszedł na wasze zgromadzenie człowiek przystrojony w złote pierścienie i bogatą szatę i przybył także człowiek ubogi w zabrudzonej szacie, a wy spojrzycie na bogato przyodzianego i powiecie: «Ty usiądź na zaszczytnym miejscu», do ubogiego zaś powiecie: «Stań sobie tam albo usiądź u podnóżka mojego», to czy nie czynicie różnic między sobą i nie stajecie się sędziami przewrotnymi?\nPosłuchajcie, bracia moi umiłowani! Czy Bóg nie wybrał ubogich tego świata na bogatych w wierze oraz na dziedziców królestwa przyobiecanego tym, którzy Go miłują? Wy zaś odmówiliście ubogiemu poszanowania. Czy to nie bogaci uciskają was bezwzględnie i nie oni ciągną was do sądów? Czy nie oni bluźnią zaszczytnemu Imieniu, które wypowiedziano nad wami?\nJeśli przeto zgodnie z Pismem wypełniacie królewskie Prawo: «Będziesz miłował bliźniego swego jak siebie samego », dobrze czynicie. Jeżeli zaś kierujecie się względem na osobę, popełniacie grzech, i Prawo potępi was jako przestępców.\nOto słowo Boże."
    },
    {
      "typ": "PSALM RESPONSORYJNY",
      "sigla": "",
      "opis": "",
      "tekst": "\nREFREN: BIEDAK ZAWOŁAŁ I PAN GO WYSŁUCHAŁ.\nBędę błogosławił Pana po wieczne czasy, *\nJego chwała będzie zawsze na moich ustach.\nDusza moja chlubi się Panem, *\nniech słyszą to pokorni i niech się weselą.\nREFREN.\nWysławiajcie razem ze mną Pana, *\nwspólnie wywyższajmy Jego imię.\nSzukałem pomocy u Pana, a On mnie wysłuchał *\ni wyzwolił od wszelkiej trwogi.\nREFREN.\nSpójrzcie na Niego, a rozpromienicie się radością, *\noblicza wasze nie zapłoną wstydem.\nOto zawołał biedak i Pan go usłyszał, *\ni uwolnił od wszelkiego ucisku.\nREFREN.\n"
    },
    {
      "typ": "AKLAMACJA: ALLELUJA, ALLELUJA, ALLELUJA.",
      "sigla": "",
      "opis": "",
      "tekst": "Słowa Twoje, Panie, są duchem i życiem.\nTy masz słowa życia wiecznego."
    },
    {
      "typ": "AKLAMACJA: ALLELUJA, ALLELUJA, ALLELUJA.",
      "sigla": "EWANGELIAMk 8, 27-33",
      "opis": "Wyznanie Piotra i zapowiedź męki",
      "tekst": "Jezus udał się ze swoimi uczniami do wiosek pod Cezareą Filipową. W drodze pytał uczniów: «Za kogo uważają Mnie ludzie?» Oni Mu odpowiedzieli: «Za Jana Chrzciciela, inni za Eliasza, jeszcze inni za jednego z proroków».\nOn ich zapytał: «A wy za kogo Mnie uważacie?» Odpowiedział Mu Piotr: «Ty jesteś Mesjasz».\nWtedy surowo im przykazał, żeby nikomu o Nim nie mówili. I zaczął ich pouczać, że Syn Człowieczy wiele musi wycierpieć, że będzie odrzucony przez starszych, arcykapłanów i uczonych w Piśmie; że zostanie zabity, ale po trzech dniach zmartwychwstanie. A mówił zupełnie otwarcie te słowa.\nWtedy Piotr wziął Go na bok i zaczął Go upominać. Lecz On obrócił się i patrząc na swych uczniów, zgromił Piotra słowami: «Zejdź Mi z oczu, szatanie, bo nie myślisz po Bożemu, lecz po ludzku».\nOto słowo Pańskie."
    }
  ]
}