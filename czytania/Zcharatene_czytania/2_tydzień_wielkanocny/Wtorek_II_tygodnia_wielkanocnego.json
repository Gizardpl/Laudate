{
  "url": "https://liturgia.wiara.pl/doc/413120.Wtorek-II-tygodnia-wielkanocnego",
  "tytul_dnia": "Wtorek II tygodnia wielkanocnego",
  "czytania": [
    {
      "typ": "PIERWSZE CZYTANIE",
      "sigla": "",
      "opis": "Jeden duch i jedno serce wspólnoty chrześcijańskiej",
      "tekst": "Jeden duch i jedno serce ożywiały wszystkich, którzy uwierzyli. Żaden nie nazywał swoim tego, co posiadał, ale wszystko mieli wspólne. Apostołowie z wielką mocą świadczyli o zmartwychwstaniu Pana Jezusa, a wielka łaska spoczywała na wszystkich.\nNikt z nich nie cierpiał niedostatku, bo właściciele pól albo domów sprzedawali je i przynosili pieniądze uzyskane ze sprzedaży, i składali je u stóp apostołów. Każdemu też rozdzielano według potrzeby.\nA Józef, nazwany przez apostołów Barnaba, to znaczy Syn Pocieszenia, lewita rodem z Cypru, sprzedał ziemię, którą posiadał, a pieniądze przyniósł i złożył u stóp apostołów.\nOto słowo Boże."
    },
    {
      "typ": "PSALM RESPONSORYJNY",
      "sigla": "",
      "opis": "",
      "tekst": "\nREFREN: PAN BÓG KRÓLUJE, PEŁEN MAJESTATU.\nPan króluje, oblókł się w majestat, *\nPan wdział potęgę i nią się przepasał.\nTak świat utwierdził, *\nże się nie zachwieje.\nREFREN.\nTwój tron niewzruszony na wieki, *\nistniejesz od wieków, Boże.\nŚwiadectwa Twoje bardzo godne są wiary; †\nTwojemu domowi świętość przystoi, *\npo wszystkie dni, o Panie.\nREFREN.\n"
    },
    {
      "typ": "AKLAMACJA: ALLELUJA, ALLELUJA, ALLELUJA.",
      "sigla": "",
      "opis": "",
      "tekst": "Trzeba, by wywyższono Syna Człowieczego,\naby każdy, kto w Niego wierzy, miał życie wieczne."
    },
    {
      "typ": "AKLAMACJA: ALLELUJA, ALLELUJA, ALLELUJA.",
      "sigla": "EWANGELIAJ 3, 7b-15",
      "opis": "Trzeba się powtórnie narodzić",
      "tekst": "Jezus powiedział do Nikodema:\n«Trzeba wam się powtórnie narodzić. Wiatr wieje tam, gdzie chce, i szum jego słyszysz, lecz nie wiesz, skąd przychodzi i dokąd podąża. Tak jest z każdym, który narodził się z Ducha».\nNa to rzekł do Niego Nikodem: «Jakżeż to się może stać?»\nOdpowiadając na to, rzekł mu Jezus: «Ty jesteś nauczycielem Izraela, a tego nie wiesz? Zaprawdę, zaprawdę, powiadam ci, że to mówimy, co wiemy, i o tym świadczymy, co widzieliśmy, a świadectwa naszego nie przyjmujecie. Jeżeli wam mówię o tym, co ziemskie, a nie wierzycie, to jakżeż uwierzycie temu, co wam powiem o sprawach niebieskich? I nikt nie wstąpił do nieba, oprócz Tego, który z nieba zstąpił - Syna Człowieczego.\nA jak Mojżesz wywyższył węża na pustyni, tak trzeba, by wywyższono Syna Człowieczego, aby każdy, kto w Niego wierzy, miał życie wieczne».\nOto słowo Pańskie."
    }
  ]
}