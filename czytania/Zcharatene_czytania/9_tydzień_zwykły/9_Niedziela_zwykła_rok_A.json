{
  "url": "https://liturgia.wiara.pl/doc/416271.9-Niedziela-zwykla-rok-A",
  "tytul_dnia": "9 Niedziela zwykła, rok A",
  "czytania": [
    {
      "typ": "PIERWSZE CZYTANIE",
      "sigla": "",
      "opis": "Dwie postawy wobec Prawa Bożego",
      "tekst": "Mojżesz powiedział do ludu:\n«Weźcie sobie te moje słowa do serca i duszy. Przywiążcie je sobie jako znak na ręku. Niech one będą wam ozdobą między oczami.\nWidzicie, ja kładę dziś przed wami błogosławieństwo i przekleństwo. Błogosławieństwo, jeśli usłuchacie poleceń Pana, waszego Boga, które ja wam dzisiaj daję; przekleństwo, jeśli nie usłuchacie poleceń Pana, waszego Boga, jeśli odstąpicie od drogi, którą ja wam dzisiaj wskazuję, a pójdziecie za bogami cudzymi, których nie znacie. Wypełniajcie pilnie wszystkie prawa i nakazy, które ja wam dzisiaj daję».\nOto słowo Boże."
    },
    {
      "typ": "PSALM RESPONSORYJNY",
      "sigla": "",
      "opis": "",
      "tekst": "\nREFREN: BĄDŹ DLA MNIE, PANIE, SKAŁĄ OCALENIA.\nPanie, do Ciebie się uciekam, †\nniech nigdy nie doznam zawodu, *\nwybaw mnie w sprawiedliwości Twojej!\nNakłoń ku mnie Twego ucha, *\npośpiesz, aby mnie ocalić!\nREFREN.\nBądź dla mnie skałą schronienia, *\nwarownią, która ocala.\nTy bowiem jesteś moją skałą i twierdzą, *\nkieruj mną i prowadź przez wzgląd na swe imię.\nREFREN.\nNiech Twoje oblicze zajaśnieje nad Twym sługą, *\nwybaw mnie w swoim miłosierdziu.\nBądźcie dzielni i mężnego serca, *\nwszyscy, którzy ufacie Panu.\nREFREN.\nBracia:\nTeraz jawną się stała sprawiedliwość Boża niezależna od Prawa, poświadczona przez Prawo i Proroków.\nJest to sprawiedliwość Boża dostępna przez wiarę w Jezusa Chrystusa dla wszystkich, którzy wierzą. Bo nie ma tu różnicy: wszyscy bowiem zgrzeszyli i pozbawieni są chwały Bożej, a dostępują usprawiedliwienia darmo, z Jego łaski, przez odkupienie, które jest w Chrystusie Jezusie. Jego to ustanowił Bóg narzędziem przebłagania dzięki wierze mocą Jego krwi.\nSądzimy bowiem, że człowiek osiąga usprawiedliwienie na podstawie wiary, niezależnie od pełnienia uczynków wymaganych przez Prawo.\nOto słowo Boże."
    },
    {
      "typ": "AKLAMACJA",
      "sigla": "",
      "opis": "",
      "tekst": ""
    },
    {
      "typ": "AKLAMACJA: ALLELUJA, ALLELUJA, ALLELUJA.",
      "sigla": "",
      "opis": "",
      "tekst": "Ja jestem krzewem winnym, a wy - latoroślami.\nKto trwa we Mnie, a Ja w nim, ten przynosi owoc obfity."
    },
    {
      "typ": "AKLAMACJA: ALLELUJA, ALLELUJA, ALLELUJA.",
      "sigla": "EWANGELIAMt 7, 21-27",
      "opis": "Dom zbudowany na skale i dom zbudowany na piasku",
      "tekst": "Jezus powiedział do swoich uczniów:\n«Nie każdy, kto mówi Mi: „Panie, Panie!”, wejdzie do królestwa niebieskiego, lecz ten, kto spełnia wolę mojego Ojca, który jest w niebie. Wielu powie mi w owym dniu: „Panie, Panie, czy nie prorokowaliśmy mocą Twego imienia i nie wyrzucaliśmy złych duchów mocą Twego imienia, i nie czyniliśmy wielu cudów mocą Twego imienia?” Wtedy oświadczę im: „Nigdy was nie znałem. Odejdźcie ode Mnie wy, którzy dopuszczacie się nieprawości”.\nKażdego więc, kto tych słów moich słucha i wypełnia je, można porównać z człowiekiem roztropnym, który dom swój zbudował na skale. Spadł deszcz, wezbrały rzeki, zerwały się wichry i uderzyły w ten dom. On jednak nie runął, bo na skale był utwierdzony.\nKażdego zaś, kto tych słów moich słucha, a nie wypełnia ich, można porównać z człowiekiem nierozsądnym, który dom swój zbudował na piasku. Spadł deszcz, wezbrały rzeki, zerwały się wichry i rzuciły się na ten dom. I runął, a upadek jego był wielki».\nOto słowo Pańskie."
    }
  ]
}