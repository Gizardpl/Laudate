{
  "url": "https://liturgia.wiara.pl/doc/416149.7-Niedziela-zwykla-rok-B",
  "tytul_dnia": "7. Niedziela zwykła, rok B",
  "czytania": [
    {
      "typ": "PIERWSZE CZYTANIE",
      "sigla": "",
      "opis": "Bóg odpuszcza grzechy",
      "tekst": "Tak mówi Pan:\n«Nie wspominajcie wydarzeń minionych, nie roztrząsajcie w myśli dawnych rzeczy. Oto ja dokonuję rzeczy nowej; pojawia się właśnie. Czyż jej nie poznajecie? Otworzę też drogę na pustyni, ścieżyny na pustkowiu. Lud ten, który sobie utworzyłem, opowiadać będzie moją chwałę.\nLecz ty, Jakubie, nie wzywałeś Mnie, bo się Mną znudziłeś, Izraelu!\nRaczej przysporzyłeś Mi trudu twoimi grzechami, występkami twoimi Mnie zamęczasz. Ja, właśnie Ja przekreślam twe przestępstwa i nie wspominam twych grzechów».\nOto słowo Boże."
    },
    {
      "typ": "PSALM RESPONSORYJNY",
      "sigla": "",
      "opis": "",
      "tekst": "\nREFREN: UZDRÓW MNIE, PANIE, BO BARDZO ZGRZESZYŁEM.\nBłogosławiony człowiek, który myśli o biednym, *\nPan go ocali w dniu nieszczęścia.\nPan go ustrzeże, zachowa przy życiu, †\nuczyni szczęśliwym na ziemi *\ni nie odda go w moc jego wrogów.\nREFREN.\nPan mu pomoże na łożu boleści, *\npodczas choroby poprawi mu posłanie.\nMówię: «Panie, zmiłuj się nade mną, *\nuzdrów mnie, bo zgrzeszyłem przeciw Tobie!»\nREFREN.\nA Ty mnie podtrzymasz dzięki mej prawości *\ni na wieki umieścisz przed Twoim obliczem.\nBłogosławiony Pan, Bóg Izraela, *\naż po wszystkie wieki.\nREFREN.\nBracia:\nBóg mi świadkiem, że w tym, co do was mówię, nie ma równocześnie «tak» i «nie». Syn Boży, Chrystus Jezus, Ten, którego głosiłem wam ja i Sylwan, i Tymoteusz, nie był «tak» i «nie», lecz dokonało się w Nim «tak». Albowiem ile tylko obietnic Bożych, wszystkie w Nim są «tak». Dlatego też przez Niego wypowiada się nasze «Amen» Bogu na chwałę.\nTym zaś, który umacnia nas wespół z wami w Chrystusie i który nas namaścił, jest Bóg. On też wycisnął na nas pieczęć i zostawił zadatek Ducha w sercach naszych.\nOto słowo Boże."
    },
    {
      "typ": "AKLAMACJA",
      "sigla": "",
      "opis": "",
      "tekst": ""
    },
    {
      "typ": "AKLAMACJA: ALLELUJA, ALLELUJA, ALLELUJA.",
      "sigla": "",
      "opis": "",
      "tekst": "Pan posłał Mnie, abym ubogim niósł dobrą nowinę,\nwięźniom głosił wolność."
    },
    {
      "typ": "AKLAMACJA: ALLELUJA, ALLELUJA, ALLELUJA.",
      "sigla": "EWANGELIAMk 2, 1-12",
      "opis": "Syn Człowieczy ma na ziemi władzę odpuszczania grzechów",
      "tekst": "Gdy po pewnym czasie Jezus wrócił do Kafarnaum, posłyszano, że jest w domu. Zebrało się zatem tylu ludzi, że nawet przed drzwiami nie było miejsca, a On głosił im naukę.\nI przyszli do Niego z paralitykiem, którego niosło czterech. Nie mogąc z powodu tłumu przynieść go do Niego, odkryli dach nad miejscem, gdzie Jezus się znajdował, i przez otwór spuścili nosze, na których leżał paralityk. Jezus, widząc ich wiarę, rzekł do paralityka: «Dziecko, odpuszczone są twoje grzechy».\nA siedziało tam kilku uczonych w Piśmie, którzy myśleli w sercach swoich: «Czemu On tak mówi? On bluźni. Któż może odpuszczać grzechy, prócz jednego Boga?»\nJezus poznał zaraz w swym duchu, że tak myślą, i rzekł do nich: «Czemu myśli te nurtują w waszych sercach? Cóż jest łatwiej: powiedzieć paralitykowi: Odpuszczone są twoje grzechy, czy też powiedzieć: Wstań, weź swoje nosze i chodź? Otóż, żebyście wiedzieli, iż  – rzekł do paralityka: Mówię ci: Wstań, weź swoje nosze i idź do swego domu!»\nOn wstał, wziął zaraz swoje nosze i wyszedł na oczach wszystkich. Zdumieli się wszyscy i wielbili Boga, mówiąc: «Nigdy jeszcze nie widzieliśmy czegoś podobnego».\nOto słowo Pańskie."
    }
  ]
}