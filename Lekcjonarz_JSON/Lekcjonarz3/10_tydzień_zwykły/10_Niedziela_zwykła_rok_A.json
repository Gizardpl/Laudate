{
  "url": "https://liturgia.wiara.pl/doc/417020.10-Niedziela-zwykla-rok-A",
  "tytul_dnia": "10. Niedziela zwykła, rok A",
  "czytania": [
    {
      "typ": "PIERWSZE CZYTANIE",
      "sigla": "Oz 6, 3-6",
      "opis": "Bóg pragnie miłości",
      "tekst": "Poznajmy, dążmy do poznania Pana; Jego przyjście jest pewne jak poranek, jak wczesny deszcz przychodzi On do nas, i jak deszcz późny, co nasyca ziemię. «Cóż ci mogę uczynić, Efraimie, co pocznę z tobą, Judo? Miłość wasza podobna do chmur o świtaniu albo do rosy, która prędko znika. Dlatego ciosałem cię przez proroków, słowami ust mych pouczałem, a Prawo moje zabłysło jak światło. Miłości pragnę, nie krwawej ofiary, poznania Boga bardziej niż całopaleń». Oto słowo Boże."
    },
    {
      "typ": "PSALM RESPONSORYJNY",
      "sigla": "Ps 50 (49), 1bcd i 8. 12-13. 14-15 (R.: por. 23b)",
      "opis": "",
      "tekst": "Przemówił Pan, Bóg nad bogami, *\n\ni wezwał ziemię od wschodu do zachodu słońca.\n\n«Nie oskarżam cię za twoje ofiary, *\n\nbo twe całopalenia zawsze są przede Mną».\n«Gdybym był głodny, nie mówiłbym ci o tym, *\n\nbo do Mnie świat należy i wszystko, co go napełnia.\n\nCzy będę jadł mięso cielców *\n\nalbo pił krew kozłów?\nSkładaj Bogu dziękczynną ofiarę, *\n\nspełnij swoje śluby wobec Najwyższego.\n\nI wzywaj Mnie w dniu utrapienia, *\n\nwyzwolę ciebie, a ty Mnie uwielbisz»."
    },
    {
      "typ": "DRUGIE CZYTANIE",
      "sigla": "Rz 4, 18-25",
      "opis": "Wiara podstawą usprawiedliwienia",
      "tekst": "Bracia:\n\nAbraham wbrew nadziei uwierzył nadziei, że stanie się ojcem wielu narodów, zgodnie z tym, co było powiedziane: «Takie będzie twoje potomstwo». I nie zachwiał się w wierze, choć stwierdził, że ciało jego jest już obumarłe – miał już prawie sto lat – i że obumarłe jest łono Sary. I nie okazał wahania ani niedowierzania co do obietnicy Bożej, ale się umocnił w wierze. Oddał przez to chwałę Bogu i był przekonany, że mocen jest On również wypełnić, co obiecał. Dlatego też policzono mu to za sprawiedliwość. A to, że policzono mu, zostało napisane nie ze względu na niego samego, ale i ze względu na nas, jako że będzie policzone i nam, którzy wierzymy w Tego, co wskrzesił z martwych Jezusa, Pana naszego. On to został wydany za nasze grzechy i wskrzeszony z martwych dla naszego usprawiedliwienia. Oto słowo Boże."
    },
    {
      "typ": "AKLAMACJA",
      "sigla": "Por. Łk 4, 18",
      "opis": "",
      "tekst": ""
    },
    {
      "typ": "AKLAMACJA: ALLELUJA, ALLELUJA, ALLELUJA.",
      "sigla": "",
      "opis": "",
      "tekst": "Pan posłał Mnie, abym ubogim niósł dobrą nowinę,\n\nwięźniom głosił wolność."
    },
    {
      "typ": "AKLAMACJA: ALLELUJA, ALLELUJA, ALLELUJA.",
      "sigla": "",
      "opis": "",
      "tekst": ""
    },
    {
      "typ": "EWANGELIA",
      "sigla": "Mt 9, 9-13",
      "opis": "Powołanie Mateusza na apostoła",
      "tekst": "Jezus, wychodząc z Kafarnaum, ujrzał człowieka imieniem Mateusz, siedzącego na komorze celnej, i rzekł do niego: «Pójdź za Mną!» A on wstał i poszedł za Nim. Gdy Jezus siedział w domu za stołem, przyszło wielu celników i grzeszników i zasiadło wraz z Jezusem i Jego uczniami. Widząc to, faryzeusze mówili do Jego uczniów: «Dlaczego wasz Nauczyciel jada wspólnie z celnikami i grzesznikami?» On, usłyszawszy to, rzekł: «Nie potrzebują lekarza zdrowi, lecz ci, którzy się źle mają. Idźcie i starajcie się zrozumieć, co znaczy: Chcę raczej miłosierdzia niż ofiary. Bo nie przyszedłem, aby powołać sprawiedliwych, ale grzeszników». Oto słowo Pańskie."
    }
  ]
}