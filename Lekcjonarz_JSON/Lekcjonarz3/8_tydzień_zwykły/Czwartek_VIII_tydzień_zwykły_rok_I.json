{
  "url": "https://liturgia.wiara.pl/doc/416207.Czwartek-VIII-tydzien-zwykly-rok-I",
  "tytul_dnia": "Czwartek, VIII tydzień zwykły, rok I",
  "czytania": [
    {
      "typ": "PIERWSZE CZYTANIE",
      "sigla": "Syr 42, 15-25",
      "opis": "Chwała Boga w stworzeniach",
      "tekst": "Wspominać będę dzieła Pana i opowiadać będę to, co widziałem. Na słowa Pana powstały Jego dzieła. Jak słońce, świecąc, patrzy na wszystko, tak chwała Pana napełnia Jego dzieło. Nie dozwolił On świętym Pańskim opowiedzieć wszystkich swych dzieł godnych podziwu, które utwierdził Pan Wszechmogący, tak iż wszechświat mocno stanął wobec Jego chwały. On bada Otchłań i serce ludzkie i zna ich wszystkie knowania, albowiem Najwyższy posiada całą wiedzę i wzrokiem sięga w przyszłość. Ogłasza to, co minęło i co będzie, i odsłania ślady ukrytych rzeczy. Żadna myśl nie ujdzie Jego uwagi i nie ukryje się przed Nim ani jedno słowo. On ustawił w pięknym porządku wielkie dzieła swej mądrości, ponieważ istnieje przed wiekami i na wieki; a nic Mu nie będzie dodane ani odjęte, i nie potrzebuje żadnego doradcy. Jakże godne ukochania są wszystkie Jego dzieła, a są jak iskra do zobaczenia. Wszystko to żyje i trwa na wieki, we wszystkich potrzebach wszystko jest posłuszne. Wszystko jest parzyste, jedno naprzeciw drugiego, a niczego nie stworzył niepełnym; jedno umacnia dobro drugiego, a któż się nasyci, patrząc na Jego chwałę? Oto słowo Boże."
    },
    {
      "typ": "PSALM RESPONSORYJNY",
      "sigla": "Ps 33 (32), 2-3. 4-5. 6-7. 8-9 (R.: 6a)",
      "opis": "",
      "tekst": "Sławcie Pana na cytrze, *\n\ngrajcie Mu na harfie o dziesięciu strunach.\n\nŚpiewajcie Mu pieśń nową, *\n\npełnym głosem śpiewajcie Mu wdzięcznie.\nSłowo Pana jest prawe, *\n\na każde Jego dzieło godne zaufania.\n\nOn miłuje prawo i sprawiedliwość, *\n\nziemia jest pełna Jego łaski.\nPrzez słowo Pana powstały niebiosa, *\n\nwszystkie gwiazdy przez tchnienie ust Jego.\n\nOn morskie wody gromadzi jak w bukłaku, *\n\notchłanie oceanu w zbiornikach.\nNiech cała ziemia boi się Pana, *\n\nniech się Go lękają wszyscy mieszkańcy świata.\n\nBo przemówił i wszystko się stało, *\n\nsam rozkazał i zaczęło istnieć."
    },
    {
      "typ": "AKLAMACJA",
      "sigla": "J 8, 12",
      "opis": "",
      "tekst": ""
    },
    {
      "typ": "AKLAMACJA: ALLELUJA, ALLELUJA, ALLELUJA.",
      "sigla": "",
      "opis": "",
      "tekst": "Ja jestem światłością świata,\n\nkto idzie za Mną, będzie miał światło życia."
    },
    {
      "typ": "AKLAMACJA: ALLELUJA, ALLELUJA, ALLELUJA.",
      "sigla": "",
      "opis": "",
      "tekst": ""
    },
    {
      "typ": "EWANGELIA",
      "sigla": "Mk 10, 46b-52",
      "opis": "Uzdrowienie niewidomego z Jerycha",
      "tekst": "Gdy Jezus wraz z uczniami i sporym tłumem wychodził z Jerycha, niewidomy żebrak, Bartymeusz, syn Tymeusza, siedział przy drodze. A słysząc, że to jest Jezus z Nazaretu, zaczął wołać: «Jezusie, Synu Dawida, ulituj się nade mną!» Wielu nastawało na niego, żeby umilkł. Lecz on jeszcze głośniej wołał: «Synu Dawida, ulituj się nade mną!» Jezus przystanął i rzekł: «Zawołajcie go». I przywołali niewidomego, mówiąc mu: «Bądź dobrej myśli, wstań, woła cię». On zrzucił z siebie płaszcz, zerwał się na nogi i przyszedł do Jezusa. A Jezus przemówił do niego: «Co chcesz, abym ci uczynił?» Powiedział Mu niewidomy: «Rabbuni, żebym przejrzał». Jezus mu rzekł: «Idź, twoja wiara cię uzdrowiła». Natychmiast przejrzał i szedł za Nim drogą. Oto słowo Pańskie."
    }
  ]
}