{
  "url": "https://liturgia.wiara.pl/doc/418018.Poniedzialek-25-tydzien-zwykly-Rok-II",
  "tytul_dnia": "Poniedziałek, 25 tydzień zwykły, Rok II",
  "czytania": [
    {
      "typ": "PIERWSZE CZYTANIE",
      "sigla": "Prz 3, 27-35",
      "opis": "Pouczenia o życiu społecznym",
      "tekst": "Nie odmawiaj dobra uprawnionemu, gdy masz możliwość działania. Nie mów bliźniemu: «Idź i wróć, dam jutro», gdy możesz dać zaraz.\n\nNie spiskuj przeciw bliźniemu, jeśli mieszka obok ciebie beztrosko. Nie sprzeczaj się z nikim niesłusznie, jeśli ci zła nie wyrządził.\n\nNie zazdrość gwałtownikowi, nie skłaniaj się ku jego drogom. Bo Pan się brzydzi przewrotnym, a z wiernymi obcuje przyjaźnie.\n\nPrzekleństwo Pana na domu bezbożnych, On błogosławi mieszkanie prawych. On się naśmiewa z szyderców, a pokornym udziela swej łaski.\n\nMądrzy dostąpią chwały, udziałem głupich jest hańba. Oto słowo Boże."
    },
    {
      "typ": "PSALM RESPONSORYJNY",
      "sigla": "Ps 15 (14), 1b-2. 3 i 4b. 4c-5 (R.: por. 1b)",
      "opis": "",
      "tekst": "Refren: Prawy zamieszka w domu Twoim, Panie.\nKto będzie przebywał w Twym przybytku, Panie, *\n\nkto zamieszka na Twej górze świętej?\n\nTen, kto postępuje nienagannie, działa sprawiedliwie *\n\ni mówi prawdę w swym sercu.\nRefren.\nKto swym językiem oszczerstw nie głosi, *\n\nkto nie czyni bliźniemu nic złego\n\ni nie ubliża swoim sąsiadom, *|\n\nale szanuje tego, który oddaje cześć Bogu.\nRefren.\nKto dotrzyma przysięgi niekorzystnej dla siebie, *\n\nkto nie daje swych pieniędzy na lichwę\n\ni nie da się przekupić przeciw niewinnemu. *\n\nKto tak postępuje, nigdy się nie zachwieje.\nRefren."
    },
    {
      "typ": "AKLAMACJA",
      "sigla": "Mt 5, 16",
      "opis": "",
      "tekst": "Aklamacja: Alleluja, alleluja, alleluja.\nTak niech wasze światło jaśnieje przed ludźmi,\n\naby widzieli wasze dobre uczynki i chwalili Ojca waszego.\nAklamacja: Alleluja, alleluja, alleluja."
    },
    {
      "typ": "EWANGELIA",
      "sigla": "Łk 8, 16-18",
      "opis": "",
      "tekst": "Przypowieść o lampie Jezus powiedział do tłumów:\n\n«Nikt nie zapala lampy i nie przykrywa jej garncem ani nie stawia pod łóżkiem; lecz umieszcza na świeczniku, aby widzieli światło ci, którzy wchodzą. Nie ma bowiem nic skrytego, co by nie miało być ujawnione, ani nic tajemnego, co by nie było poznane i na jaw nie wyszło. Uważajcie więc, jak słuchacie. Bo kto ma, temu będzie dane; a kto nie ma, temu zabiorą nawet to, co mu się wydaje, że ma». Oto słowo Pańskie."
    }
  ]
}