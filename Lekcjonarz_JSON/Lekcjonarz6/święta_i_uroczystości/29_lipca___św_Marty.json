{
  "url": "https://liturgia.wiara.pl/doc/432654.29-lipca-sw-Marty",
  "tytul_dnia": "29 lipca - św. Marty",
  "czytania": [
    {
      "typ": "PIERWSZE CZYTANIE",
      "sigla": "",
      "opis": "",
      "tekst": "Umiłowani, miłujmy się wzajemnie, ponieważ miłość jest z Boga, a każdy, kto miłuje, narodził się z Boga i zna Boga. Kto nie miłuje, nie zna Boga, bo Bóg jest miłością. W tym objawiła się miłość Boga ku nam, że zesłał Syna swego Jednorodzonego na świat, abyśmy życie mieli dzięki Niemu. W tym przejawia się miłość, że nie my umiłowaliśmy Boga, ale że On sam nas umiłował i posłał Syna swojego jako ofiarę przebłagalną za nasze grzechy. Umiłowani, jeśli Bóg tak nas umiłował, to i my winniśmy się wzajemnie miłować. Nikt nigdy Boga nie oglądał. Jeżeli miłujemy się wzajemnie, Bóg trwa w nas i miłość ku Niemu jest w nas doskonała. Poznajemy, że my trwamy w Nim, a On w nas, bo udzielił nam ze swego Ducha. My także widzieliśmy i świadczymy, że Ojciec zesłał Syna jako Zbawiciela świata. Jeśli kto wyznaje, że Jezus jest Synem Bożym, to Bóg trwa w nim, a on w Bogu. Myśmy poznali i uwierzyli miłości, jaką Bóg ma ku nam. Bóg jest miłością: kto trwa w miłości, trwa w Bogu, a Bóg trwa w nim. Oto słowo Boże"
    },
    {
      "typ": "PSALM RESPONSORYJNY",
      "sigla": "Ps 34,2-3.4-5.6-7.8-9.10-11",
      "opis": "",
      "tekst": "Refren: Wszyscy zobaczcie, jak nasz Pan jest dobry.\n\n\n\nBędę błogosławił Pana po wieczne czasy,\n\nJego chwała będzie zawsze na moich ustach.\n\nDusza moja chlubi się Panem,\n\nniech słyszą to pokorni i niech się weselą.\n\n\n\nWysławiajcie razem ze mną Pana,\n\nwspólnie wywyższajmy Jego imię.\n\nSzukałem pomocy u Pana, a On mnie wysłuchał\n\ni wyzwolił od wszelkiej trwogi.\n\n\n\nSpójrzcie na Niego, a rozpromienicie się radością,\n\noblicza wasze nie zapłoną wstydem.\n\nOto zawołał biedak i Pan go usłyszał,\n\ni uwolnił od wszelkiego ucisku.\n\n\n\nAnioł Pański otacza szańcem bogobojnych,\n\naby ich ocalić.\n\nSkosztujcie i zobaczcie, jak Pan jest dobry,\n\nszczęśliwy człowiek, który znajduje w Nim ucieczkę.\n\n\n\nBójcie się Pana, wszyscy Jego święci,\n\nci, co się Go boją, nie zaznają biedy.\n\nBogacze zubożeli i zaznali głodu,\n\nszukającym Pana niczego nie zbraknie."
    },
    {
      "typ": "AKLAMACJA",
      "sigla": "J 8,12b",
      "opis": "Alleluja, alleluja, allelujaJa jestem światłością świata,kto idzie za Mną, będzie miał światło życia.Alleluja, alleluja, alleluja",
      "tekst": ""
    },
    {
      "typ": "EWANGELIA",
      "sigla": "Łk 10, 38-42",
      "opis": "Jezus w gościnie u MartySłowa Ewangelii według świętego ŁukaszaJezus przyszedł do jednej wsi. Tam pewna niewiasta, imieniem Marta, przyjęła Go do swego domu. Miała ona siostrę, imieniem Maria, która siadła u nóg Pana i przysłuchiwała się Jego mowie.Natomiast Marta uwijała się koło rozmaitych posług. Przystąpiła więc do Niego i rzekła: „Panie, czy Ci to obojętne, że moja siostra zostawiła mnie samą przy usługiwaniu? Powiedz jej, żeby mi pomogła”.A Pan jej odpowiedział: „Marto, Marto, troszczysz się i niepokoisz o wiele, a potrzeba mało albo tylko jednego. Maria obrała najlepszą cząstkę, której nie będzie pozbawiona”.Oto słowo Pańskie.",
      "tekst": ""
    }
  ]
}