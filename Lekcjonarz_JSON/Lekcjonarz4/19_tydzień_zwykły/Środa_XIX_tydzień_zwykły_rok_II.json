{
  "url": "https://liturgia.wiara.pl/doc/556997.Sroda-XIX-tydzien-zwykly-rok-II",
  "tytul_dnia": "Środa XIX tydzień zwykły, rok II",
  "czytania": [
    {
      "typ": "PIERWSZE CZYTANIE",
      "sigla": "Ez 9, 1-7; 10, 18-22",
      "opis": "Wizja zniszczenia Jerozolimy",
      "tekst": "Pan wołał donośnie, tak że ja słyszałem: «Zbliżcie się, straże miasta, każdy z niszczycielską bronią w ręku!» I oto przybyło sześciu mężów drogą od górnej bramy, położonej po stronie północy, każdy z własną niszczycielską bronią w ręku. Wśród nich znajdował się pewien mąż, odziany w lnianą szatę, z kałamarzem pisarskim u boku. Weszli i zatrzymali się przed ołtarzem z brązu. A chwała Boga Izraela uniosła się znad cherubów, na których się znajdowała, do progu świątyni. Następnie, zawoławszy męża odzianego w szatę lnianą, który miał kałamarz u boku, Pan rzekł do niego: «Przejdź przez środek miasta, przez środek Jerozolimy, i nakreśl ten znak Taw na czołach mężów, którzy wzdychają i biadają nad wszystkimi obrzydliwościami w niej popełnianymi». Do innych zaś rzekł, tak iż słyszałem: «Idźcie za nim po mieście i zabijajcie! Niech oczy wasze nie znają współczucia ni litości! Starców, młodzieńców, panny, niemowlęta i kobiety wybijcie do szczętu! Nie dotykajcie jednak żadnego męża, na którym będzie ów znak. Zacznijcie od mojej świątyni!» I tak zaczęli od owych starców, którzy stali przed świątynią. Następnie rzekł do nich: «Zbezcześćcie również świątynię, dziedzińce napełnijcie trupami!» Wyszli oni i zabijali w mieście. A chwała Pańska odeszła od progu świątyni i zatrzymała się nad cherubami. Cheruby rozwinęły skrzydła i uchodząc, uniosły się z ziemi na moich oczach, a koła z nimi. Zatrzymały się w wejściu do wschodniej bramy świątyni Pańskiej, a chwała Boga Izraela spoczywała nad nimi, u góry. Była to ta sama Istota żyjąca, którą oglądałem pod Bogiem Izraela nad rzeką Kebar, i poznałem, że były to cheruby. Każdy miał po cztery oblicza i cztery skrzydła, a pod skrzydłami coś w rodzaju rąk ludzkich. Wygląd ich twarzy był podobny do tych samych twarzy, które widziałem nad rzeką Kebar. Każdy poruszał się prosto przed siebie. Oto słowo Boże."
    },
    {
      "typ": "PSALM RESPONSORYJNY",
      "sigla": "Ps 113 (112), 1b-2. 3-4. 5-6 (R.: por. 4b)",
      "opis": "",
      "tekst": "Chwalcie, słudzy Pańscy, *\n\nchwalcie imię Pana.\n\nNiech imię Pana będzie błogosławione *\n\nteraz i na wieki.\nOd wschodu aż do zachodu słońca *\n\nniech będzie pochwalone imię Pana.\n\nPan jest wywyższony ponad wszystkie ludy, *\n\nponad niebiosa sięga Jego chwała.\nKto jest jak nasz Pan Bóg, *\n\nktóry mieszka w górze\n\ni w dół spogląda *\n\nna niebo i na ziemię?"
    },
    {
      "typ": "AKLAMACJA",
      "sigla": "Por. 2 Kor 5, 19",
      "opis": "",
      "tekst": ""
    },
    {
      "typ": "AKLAMACJA: ALLELUJA, ALLELUJA, ALLELUJA.",
      "sigla": "",
      "opis": "",
      "tekst": "W Chrystusie Bóg pojednał świat z sobą,\n\nnam zaś przekazał słowo jednania."
    },
    {
      "typ": "AKLAMACJA: ALLELUJA, ALLELUJA, ALLELUJA.",
      "sigla": "",
      "opis": "",
      "tekst": ""
    },
    {
      "typ": "EWANGELIA",
      "sigla": "Mt 18, 15-20",
      "opis": "Braterskie upomnienie",
      "tekst": "Jezus powiedział do swoich uczniów:\n\n«Gdy brat twój zgrzeszy przeciw tobie, idź i upomnij go w cztery oczy. Jeśli cię usłucha, pozyskasz swego brata. Jeśli zaś nie usłucha, weź z sobą jeszcze jednego albo dwóch, żeby na słowie dwóch albo trzech świadków oparła się cała sprawa. Jeśli i tych nie usłucha, donieś Kościołowi. A jeśli nawet Kościoła nie usłucha, niech ci będzie jak poganin i celnik. Zaprawdę, powiadam wam: Wszystko, cokolwiek zwiążecie na ziemi, będzie związane w niebie, a co rozwiążecie na ziemi, będzie rozwiązane w niebie. Dalej, zaprawdę, powiadam wam: Jeśli dwóch z was na ziemi zgodnie o coś prosić będzie, to wszystko otrzymają od mojego Ojca, który jest w niebie. Bo gdzie są dwaj albo trzej zebrani w imię moje, tam jestem pośród nich». Oto słowo Pańskie."
    }
  ]
}