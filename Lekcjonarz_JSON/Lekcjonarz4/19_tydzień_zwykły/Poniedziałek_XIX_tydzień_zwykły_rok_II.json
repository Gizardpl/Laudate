{
  "url": "https://liturgia.wiara.pl/doc/557001.Poniedzialek-XIX-tydzien-zwykly-rok-II",
  "tytul_dnia": "Poniedziałek XIX tydzień zwykły, rok II",
  "czytania": [
    {
      "typ": "PIERWSZE CZYTANIE",
      "sigla": "Ez 1, 2-5. 24-28c",
      "opis": "Widzenie chwały Boga",
      "tekst": "Piątego dnia miesiąca czwartego – rok to był piąty od uprowadzenia do niewoli króla Jojakina – Pan skierował słowo do kapłana Ezechiela, syna Buziego, w ziemi Chaldejczyków nad rzeką Kebar; była tam nad nim ręka Pańska. Patrzyłem, a oto wiatr gwałtowny nadszedł od północy, wielki obłok i ogień płonący oraz blask dokoła niego, a z jego środka promieniowało coś jakby połysk stopu złota ze srebrem, ze środka ognia. Pośrodku było coś podobnego do czterech Istot żyjących. Oto ich wygląd: miały one postać człowieka. Gdy szły, słyszałem poszum ich skrzydeł jak szum wielkich wód, jak głos Wszechmogącego, odgłos ogłuszający jak zgiełk obozu żołnierskiego; natomiast gdy stały, skrzydła miały opuszczone. Nad sklepieniem, które było nad ich głowami, rozlegał się głos. Ponad sklepieniem, które znajdowało się nad ich głowami, było coś, co wyglądało jak szafir, a miało kształt tronu, a na nim jakby zarys postaci człowieka. Następnie widziałem coś jakby połysk stopu złota ze srebrem, który wyglądał jak ogień wokół niego. Ku górze od tego, co wyglądało jak biodra, i w dół od tego, co wyglądało jak biodra, widziałem coś, co wyglądem przypominało ogień, a wokół niego roztaczał się blask. Jak pojawienie się tęczy na obłokach w dzień deszczowy, tak przedstawiał się ów blask dokoła. Taki był widok tego, co było podobne do chwały Pańskiej. Oglądałem ją. Następnie padłem na twarz. Oto słowo Boże."
    },
    {
      "typ": "PSALM RESPONSORYJNY",
      "sigla": "Ps 148, 1b-2. 11-12. 13-14c",
      "opis": "",
      "tekst": "Refren: Niebo i ziemia pełne chwały Twojej.\n\nalbo: Alleluja.\nChwalcie Pana z niebios, *\n\nchwalcie Go na wysokościach.\n\nChwalcie Go, wszyscy Jego aniołowie, *\n\nchwalcie Go, wszystkie Jego zastępy.\nRefren.\nKrólowie ziemscy i wszystkie narody, *\n\nwładcy i wszyscy sędziowie tej ziemi,\n\nmłodzieńcy i dziewczęta, *\n\nstarcy i dzieci.\nRefren.\nNiech imię Pana wychwalają, †\n\nbo tylko Jego imię jest wzniosłe. *\n\nMajestat Jego ponad ziemią i niebem.\n\nOn pomnaża potęgę swego ludu. †\n\nOto pieśń pochwalna wszystkich Jego świętych, *\n\nsynów Izraela, ludu, który jest Mu bliski.\nRefren."
    },
    {
      "typ": "AKLAMACJA",
      "sigla": "Por. 2 Tes 2, 14",
      "opis": "Aklamacja: Alleluja, alleluja, alleluja.",
      "tekst": "Bóg wezwał nas przez Ewangelię,\n\nabyśmy dostąpili chwały Pana naszego, Jezusa Chrystusa."
    },
    {
      "typ": "EWANGELIA",
      "sigla": "Mt 17, 22-27",
      "opis": "Podatek na świątynię",
      "tekst": "Gdy Jezus przebywał w Galilei z uczniami, rzekł do nich: «Syn Człowieczy będzie wydany w ręce ludzi. Oni zabiją Go, ale trzeciego dnia zmartwychwstanie». I bardzo się zasmucili. Gdy przyszli do Kafarnaum, przystąpili do Piotra poborcy didrachmy z zapytaniem: «Wasz Nauczyciel nie płaci didrachmy?» Odpowiedział: «Tak». Gdy wszedł do domu, Jezus uprzedził go, mówiąc: «Szymonie, jak ci się zdaje: Od kogo królowie ziemscy pobierają daniny lub podatki? Od synów swoich czy od obcych?» Gdy Piotr powiedział: «Od obcych», Jezus mu rzekł: «A zatem synowie są wolni. Żebyśmy jednak nie dali im powodu do zgorszenia, idź nad jezioro i zarzuć wędkę. Weź pierwszą złowioną rybę, a gdy otworzysz jej pyszczek, znajdziesz statera. Weź go i daj im za Mnie i za siebie». Oto słowo Pańskie."
    }
  ]
}