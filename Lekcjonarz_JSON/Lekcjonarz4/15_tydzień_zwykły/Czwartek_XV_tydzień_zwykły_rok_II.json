{
  "url": "https://liturgia.wiara.pl/doc/426782.Czwartek-XV-tydzien-zwykly-rok-II",
  "tytul_dnia": "Czwartek, XV tydzień zwykły, rok II",
  "czytania": [
    {
      "typ": "PIERWSZE CZYTANIE",
      "sigla": "Iz 26, 7-9. 12. 16-19",
      "opis": "Psalm nadziei",
      "tekst": "Ścieżka sprawiedliwego jest prosta, Ty równasz prawą drogę sprawiedliwego. Także na ścieżce Twoich sądów, o Panie, oczekujemy Ciebie; imię Twoje i pamięć o Tobie to pragnienie naszej duszy. Dusza moja pożąda Ciebie w nocy, duch mój poszukuje Cię w mym wnętrzu, bo gdy Twe sądy jawią się na ziemi, mieszkańcy świata uczą się sprawiedliwości. Panie, użyczysz nam pokoju, bo i wszystkie nasze czyny są Twoim dziełem! Panie, w ucisku szukaliśmy Ciebie, słaliśmy modły półgłosem, kiedy Ty chłostałeś. Jak brzemienna bliska chwili rodzenia wije się, krzyczy w bólach porodu, takimi staliśmy się przed Tobą, o Panie! Poczęliśmy, wiliśmy się z bólu, jakbyśmy mieli rodzić; ducha zbawczego nie wydaliśmy ziemi i nie przybyło mieszkańców na świecie. Ożyją Twoi umarli, zmartwychwstaną ich trupy, obudzą się i krzykną z radości spoczywający w prochu, bo rosa Twoja jest rosą światłości, a ziemia wyda cienie zmarłych. Oto słowo Boże."
    },
    {
      "typ": "PSALM RESPONSORYJNY",
      "sigla": "Ps 102 (101), 13-14b. 15-16. 17-19. 20-21 (R.: por. 20b)",
      "opis": "",
      "tekst": "Refren: Bóg z wyżyn nieba spogląda na ziemię.\nTy Panie, trwasz na wieki, *\n\na imię Twoje przez wszystkie pokolenia.\n\nPowstań i okaż litość Syjonowi, *\n\nbo nastała pora, byś nad nim się zmiłował.\nRefren.\nAlbowiem Twoi słudzy miłują jego kamienie, *\n\nżalem ich przejmują jego gruzy.\n\nPoganie będą się bali imienia Pana, *\n\na Twej chwały wszyscy królowie ziemi.\nRefren.\nBo Pan odbuduje Syjon i ukaże się w swym majestacie, †\n\nprzychyli się ku modlitwie opuszczonych *\n\ni nie odrzuci ich modłów.\n\nNależy to zapisać dla przyszłych pokoleń, *\n\nlud, który się narodzi, niech wychwala Pana.\nRefren.\nSpojrzał Pan z wysokości swego przybytku, *\n\npopatrzył z nieba na ziemię,\n\naby usłyszeć jęki uwięzionych, *\n\naby skazanych na śmierć uwolnić.\nRefren."
    },
    {
      "typ": "AKLAMACJA",
      "sigla": "Mt 11, 28",
      "opis": "",
      "tekst": "Aklamacja: Alleluja, alleluja, alleluja.\nPrzyjdźcie do Mnie wszyscy, którzy utrudzeni i obciążeni jesteście,\n\na Ja was pokrzepię.\nAklamacja: Alleluja, alleluja, alleluja."
    },
    {
      "typ": "EWANGELIA",
      "sigla": "Mt 11, 28-30",
      "opis": "Jezus cichy i pokornego serca",
      "tekst": "Jezus przemówił tymi słowami: «Przyjdźcie do Mnie wszyscy, którzy utrudzeni i obciążeni jesteście, a Ja was pokrzepię. Weźcie na siebie moje jarzmo i uczcie się ode Mnie, bo jestem cichy i pokornego serca, a znajdziecie ukojenie dla dusz waszych. Albowiem słodkie jest moje jarzmo, a moje brzemię lekkie». Oto słowo Pańskie."
    }
  ]
}