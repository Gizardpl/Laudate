{
  "url": "https://liturgia.wiara.pl/doc/415504.Czwartek-III-tydzien-zwykly-rok-II",
  "tytul_dnia": "Czwartek, III tydzień zwykły, rok II",
  "czytania": [
    {
      "typ": "PIERWSZE CZYTANIE",
      "sigla": "2 Sm 7, 18-19. 24-29",
      "opis": "Dziękczynienie Dawida",
      "tekst": "Po wysłuchaniu proroka Natana poszedł król Dawid i usiadłszy przed Panem, mówił: «Kimże ja jestem, Panie, Boże, i czym jest mój ród, że doprowadziłeś mnie aż dotąd? Ale to było jeszcze za mało w Twoich oczach, Panie, Boże, bo dałeś zapowiedź tyczącą domu sługi swego na daleką przyszłość. I to jest prawo człowieka, Panie, Boże. Ustaliłeś, by lud Twój izraelski był dla Ciebie ludem na wieki, a Ty, o Panie, stałeś się dla niego Bogiem. Teraz więc, o Panie, Boże, niech trwa na wieki słowo, które wyrzekłeś o słudze swoim i jego domu, i czyń, jak powiedziałeś, ażeby na wieki wielbione było imię Twe słowami: „Pan Zastępów jest Bogiem Izraela”. A dom Twego sługi, Dawida, niech trwa przed Tobą. Ty bowiem, o Panie Zastępów, Boże Izraela, objawiłeś  swemu słudze, mówiąc: Zbuduję ci dom. Dlatego to sługaTwój ośmiela się zwrócić do Ciebie z tą modlitwą: Teraz Ty, o Panie, Boże, Ty jesteś Bogiem, Twoje słowa są prawdą. Skoro obiecałeś swojemu słudze to szczęście, racz teraz pobłogosławić dom Twojego sługi, aby trwał przed Tobą na wieki, bo Ty, Panie, Boże, to powiedziałeś, a dzięki Twojemu błogosławieństwu dom Twojego sługi będzie błogosławiony na wieki». Oto słowo Boże."
    },
    {
      "typ": "PSALM RESPONSORYJNY",
      "sigla": "Ps 132 (131), 1b-2. 3-5. 11. 12. 13-14 (R.: por. Łk 1, 32b)",
      "opis": "",
      "tekst": "Pamiętaj, Panie, Dawidowi *\n\nwszystkie jego trudy.\n\nJak złożył Panu przysięgę, *\n\nzwiązał się ślubem przed Bogiem Jakuba:\n«Nie wejdę do mieszkania w moim domu, †\n\nnie wstąpię na posłanie mego łoża, *\n\nnie użyczę snu moim oczom, powiekom moim spoczynku,\n\npóki nie znajdę miejsca dla Pana, *\n\nmieszkania dla Niego, dla Boga Jakuba».\nPan złożył Dawidowi niezłomną obietnicę, *\n\nktórej nie odwoła:\n\n«Zrodzone z ciebie potomstwo *\n\nposadzę na twoim tronie.\nA jeśli twoi synowie zachowają moje przymierze *\n\ni wskazania, których im udzielę,\n\ntakże ich synowie *\n\nzasiądą na tronie po wieczne czasy».\nPan bowiem wybrał Syjon, *\n\ntej siedziby zapragnął dla siebie.\n\n«Oto miejsce mego odpoczynku na wieki, *\n\ntu będę mieszkał, bo wybrałem je sobie»."
    },
    {
      "typ": "AKLAMACJA",
      "sigla": "Ps 119 (118), 105",
      "opis": "",
      "tekst": ""
    },
    {
      "typ": "AKLAMACJA: ALLELUJA, ALLELUJA, ALLELUJA.",
      "sigla": "",
      "opis": "",
      "tekst": "Twoje słowo jest pochodnią dla stóp moich, Panie,\n\ni światłem na mojej ścieżce."
    },
    {
      "typ": "AKLAMACJA: ALLELUJA, ALLELUJA, ALLELUJA.",
      "sigla": "",
      "opis": "",
      "tekst": ""
    },
    {
      "typ": "EWANGELIA",
      "sigla": "Mk 4, 21-25",
      "opis": "Przypowieść o świetle",
      "tekst": "Jezus mówił ludowi:\n\n«Czy po to wnosi się światło, by je umieścić pod korcem lub pod łóżkiem? Czy nie po to, żeby je umieścić na świeczniku? Nie ma bowiem nic ukrytego, co by nie miało wyjść na jaw. Kto ma uszy do słuchania, niechaj słucha!» I mówił im: «Baczcie na to, czego słuchacie. Taką samą miarą, jaką wy mierzycie, odmierzą wam i jeszcze wam dołożą. Bo kto ma, temu będzie dodane; a kto nie ma, pozbawią go nawet tego, co ma». Oto słowo Pańskie."
    }
  ]
}