{
  "urlCzytania": "https://liturgia.wiara.pl/doc/416866.Sobota-27-tydzien-zwykly-Rok-II",
  "tytul_dnia": "27 Sobota Zwykły rok II",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Ga 3, 22-29",
      "opis": "Dzięki wierze jesteśmy dziećmi Bożymi",
      "tekst": "Bracia:\nPismo poddało wszystko pod władzę grzechu, aby obietnica dostała się dzięki wierze w Jezusa Chrystusa tym, którzy wierzą.\nDo czasu przyjścia wiary byliśmy poddani pod straż Prawa i trzymani w zamknięciu aż do przyszłego objawienia się wiary. Tym sposobem Prawo stało się dla nas wychowawcą, który miał prowadzić ku Chrystusowi, abyśmy dzięki wierze uzyskali usprawiedliwienie. Gdy jednak wiara nadeszła, już nie jesteśmy poddani wychowawcy.\nWszyscy bowiem przez wiarę jesteście synami Bożymi – w Chrystusie Jezusie. Bo wy wszyscy, którzy zostaliście ochrzczeni w Chrystusie, przyoblekliście się w Chrystusa. Nie ma już Żyda ani poganina, nie ma już niewolnika ani człowieka wolnego, nie ma już mężczyzny ani kobiety, wszyscy bowiem jesteście kimś jednym w Chrystusie Jezusie.\nJeżeli zaś należycie do Chrystusa, to jesteście też potomstwem Abrahama, dziedzicami zgodnie z obietnicą.\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 105 (104), 2-3. 4-5. 6-7 (R.: por. 8a)",
      "opis": " (albo: Alleluja)",
      "tekst": "Refren: Pan Bóg pamięta o swoim przymierzu.\nŚpiewajcie i grajcie Mu psalmy, *\nrozgłaszajcie wszystkie Jego cuda.\nSzczyćcie się Jego świętym imieniem, *\nniech się weseli serce szukających Pana.\nRefren.\nRozmyślajcie o Panu i Jego potędze, *\nzawsze szukajcie Jego oblicza.\nPamiętajcie o cudach, które On uczynił, *\no Jego znakach, o wyrokach ust Jego.\nRefren.\nPotomkowie Abrahama, słudzy Jego, *\nsynowie Jakuba, Jego wybrańcy.\nOn, Pan, jest naszym Bogiem, *\nJego wyroki obejmują świat cały.\nRefren."
    },
    {
      "typ": "AKLAMACJA",
      "sigla": "Por. Łk 11, 28",
      "opis": "Aklamacja: Alleluja, alleluja, alleluja.",
      "tekst": "Błogosławieni ci, którzy słuchają słowa Bożego\ni zachowują je wiernie."
    },
    {
      "typ": "EWANGELIA",
      "sigla": "Łk 11, 27-28",
      "opis": "Błogosławieni ci, którzy słuchają słowa Bożego",
      "tekst": "Gdy Jezus mówił, jakaś kobieta z tłumu głośno zawołała do Niego: «Błogosławione łono, które Cię nosiło, i piersi, które ssałeś».\nLecz On rzekł: «Tak, błogosławieni są raczej ci, którzy słuchają słowa Bożego i go przestrzegają».\nOto słowo Pańskie."
    }
  ],
  "piesniSugerowane": [
    {
      "numer": "623",
      "piesn": "Rodziną Bożą jesteśmy",
      "opis": "Pieśń podkreśla, że przez wiarę i chrzest stajemy się dziećmi Bożymi, co jest główną myślą pierwszego czytania.",
      "moment": "wejscie"
    },
    {
      "numer": "340",
      "piesn": "Jak szczęśliwa Polska cała",
      "opis": "Ta pieśń maryjna dobrze wpisuje się w kontekst Ewangelii, w której kobieta z tłumu wychwala Matkę Jezusa.",
      "moment": "ofiarowanie"
    },
    {
      "numer": "242",
      "piesn": "Jeden chleb",
      "opis": "Pieśń o jedności w Chrystusie, która znosi podziały, nawiązuje do słów św. Pawła: „Nie ma już Żyda ani poganina...”.",
      "moment": "komunia"
    },
    {
      "numer": "602",
      "piesn": "Dziękujemy Ci, Ojcze nasz",
      "opis": "Pieśń dziękczynna za dar życia i wiary przez Jezusa Chrystusa idealnie pasuje jako uwielbienie po Komunii Świętej.",
      "moment": "uwielbienie"
    },
    {
      "numer": "323",
      "piesn": "Boga Rodzico",
      "opis": "Pieśń do Matki Bożej, która jest wzorem słuchania i zachowywania Słowa Bożego, co podkreśla Jezus w Ewangelii.",
      "moment": "rozeslanie"
    },
    {
      "numer": "614",
      "piesn": "Panie, umocnij wiarę naszą",
      "opis": "Prośba o umocnienie wiary jest kluczowa, gdyż to przez wiarę, jak uczy pierwsze czytanie, stajemy się dziedzicami obietnicy.",
      "moment": "ogolne"
    },
    {
      "numer": "593",
      "piesn": "Bóg kiedyś stał się jednym z nas",
      "opis": "Pieśń przypomina historię zbawienia, w której przez Chrystusa staliśmy się dziećmi Bożymi, co jest głównym tematem czytań.",
      "moment": "ogolne"
    }
  ]
}