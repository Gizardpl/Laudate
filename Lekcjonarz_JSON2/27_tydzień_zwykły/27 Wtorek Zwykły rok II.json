{
  "urlCzytania": "https://liturgia.wiara.pl/doc/416870.Wtorek-27-tydzien-zwykly-Rok-II",
  "tytul_dnia": "27 Wtorek Zwykły rok II",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Ga 1, 13-24",
      "opis": "Paweł powołany przez Chrystusa",
      "tekst": "Bracia:\nSłyszeliście o moim wcześniejszym postępowaniu, gdy jeszcze wyznawałem judaizm, jak z niezwykłą gorliwością zwalczałem Kościół Boży i usiłowałem go zniszczyć, jak w żarliwości dla judaizmu przewyższałem wielu moich rówieśników z mego narodu, jak byłem szczególnie wielkim zapaleńcem w zachowywaniu tradycji moich przodków.\nGdy jednak spodobało się Temu, który wybrał mnie jeszcze w łonie matki mojej i powołał łaską swoją, aby objawić Syna swego we mnie, bym Ewangelię o Nim głosił poganom, natychmiast, nie radząc się ciała i krwi ani nie udając się do Jerozolimy, do tych, którzy apostołami stali się pierwej niż ja, skierowałem się do Arabii, a później znowu wróciłem do Damaszku. Następnie, trzy lata później, udałem się do Jerozolimy, aby poznać się z Kefasem, i zatrzymałem się u niego tylko piętnaście dni. Spośród zaś innych, którzy należą do grona apostołów, widziałem jedynie Jakuba, brata Pańskiego. A Bóg jest mi świadkiem, że w tym, co tu do was piszę, nie kłamię.\nPotem udałem się do krain Syrii i Cylicji. Kościołom zaś chrześcijańskim w Judei pozostawałem osobiście nieznany. Docierała do nich jedynie wieść: ten, co dawniej nas prześladował, teraz jako Dobrą Nowinę głosi wiarę, którą wcześniej usiłował wytępić. I wielbili Boga z mego powodu.\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 139 (138), 1b-3. 13-14b. 14c-15 (R.: por. 24b)",
      "opis": "",
      "tekst": "Refren: Prowadź mnie, Panie, swą drogą odwieczną.\nPrzenikasz i znasz mnie, Panie, *\nTy wiesz, kiedy siedzę i wstaję.\nZ daleka spostrzegasz moje myśli, †\nprzyglądasz się, jak spoczywam i chodzę, *\ni znasz wszystkie moje drogi.\nRefren.\nTy bowiem stworzyłeś moje wnętrze *\ni utkałeś mnie w łonie mej matki.\nSławię Cię, że mnie tak cudownie stworzyłeś, *\ngodne podziwu są Twoje dzieła.\nRefren.\nI duszę moją znasz do głębi. *\nNie byłem dla Ciebie tajemnicą,\nkiedy w ukryciu nabierałem kształtów, *\nutkany we wnętrzu ziemi.\nRefren."
    },
    {
      "typ": "AKLAMACJA",
      "sigla": "Por. Łk 11, 28",
      "opis": "Aklamacja: Alleluja, alleluja, alleluja.",
      "tekst": "Błogosławieni ci, którzy słuchają słowa Bożego\ni zachowują je wiernie."
    },
    {
      "typ": "EWANGELIA",
      "sigla": "Łk 10, 38-42",
      "opis": "Jezus w gościnie u Marty i Marii",
      "tekst": "Jezus przyszedł do jednej wsi. Tam pewna niewiasta, imieniem Marta, przyjęła Go w swoim domu. Miała ona siostrę, imieniem Maria, która usiadłszy u nóg Pana, słuchała Jego słowa. Marta zaś uwijała się około rozmaitych posług. A stanąwszy przy Nim, rzekła: «Panie, czy Ci to obojętne, że moja siostra zostawiła mnie samą przy usługiwaniu? Powiedz jej, żeby mi pomogła».\nA Pan jej odpowiedział: «Marto, Marto, martwisz się i niepokoisz o wiele, a potrzeba mało albo tylko jednego. Maria obrała najlepszą cząstkę, której nie będzie pozbawiona».\nOto słowo Pańskie."
    }
  ],
  "piesniSugerowane": [
    {
      "numer": "605",
      "piesn": "Jak miłe przybytki",
      "opis": "Pieśń wyraża radość z przebywania w domu Pana, co koresponduje z gościnnością Marty i Marii z Ewangelii.",
      "moment": "wejscie"
    },
    {
      "numer": "632",
      "piesn": "Wszystko Tobie oddać pragnę",
      "opis": "Pieśń mówi o całkowitym oddaniu się Bogu, co jest echem powołania św. Pawła i postawy Marii zasłuchanej w słowa Jezusa.",
      "moment": "ofiarowanie"
    },
    {
      "numer": "700",
      "piesn": "Przygotuję Ci serce",
      "opis": "Przygotowanie serca na przyjście Chrystusa łączy postawę służby (Marta) i kontemplacji (Maria), które dopełniają się w przyjęciu Komunii.",
      "moment": "komunia"
    },
    {
      "numer": "627",
      "piesn": "Ty, Boże, wszystko wiesz",
      "opis": "Pieśń ta, oparta na Psalmie 139, idealnie pasuje do psalmu responsoryjnego, mówiąc o Bogu, który zna nas od poczęcia.",
      "moment": "uwielbienie"
    },
    {
      "numer": "631",
      "piesn": "Wszystkie nasze dzienne sprawy",
      "opis": "Pieśń ta łączy troskę o codzienne sprawy (jak Marta) z powierzeniem ich Bogu (jak Maria), stanowiąc dobre podsumowanie dnia.",
      "moment": "rozeslanie"
    },
    {
      "numer": "493",
      "piesn": "Wysławiamy ciebie, Marto",
      "opis": "Pieśń bezpośrednio odnosi się do postaci z Ewangelii, ukazując wartość zarówno służby, jak i słuchania Pana.",
      "moment": "ogolne"
    },
    {
      "numer": "633",
      "piesn": "Za rękę weź mnie, Panie",
      "opis": "Prośba o Boże prowadzenie jest odpowiedzią na świadectwo św. Pawła, którego Bóg wybrał i prowadził od łona matki.",
      "moment": "ogolne"
    }
  ]
}