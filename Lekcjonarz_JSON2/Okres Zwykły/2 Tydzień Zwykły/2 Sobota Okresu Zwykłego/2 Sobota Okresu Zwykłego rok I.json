{
  "urlCzytania": "https://liturgia.wiara.pl/doc/411041.Sobota-II-tydzien-zwykly-rok-I",
  "tytul_dnia": "2 Sobota Okresu Zwykłego rok I",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Hbr 9, 1-3. 11-14",
      "opis": "Liturgia Starego Przymierza obrazem Odkupienia",
      "tekst": "Bracia:\n\nPierwsze przymierze zawierało przepisy służby Bożej i posiadało ziemski przybytek. Był to namiot, w którego pierwszej części, zwanej Miejscem Świętym, znajdował się świecznik, stół i na nim chleby pokładne. Za drugą zaś zasłoną był przybytek, który nosił nazwę «Święte Świętych». Ale Chrystus, zjawiwszy się jako arcykapłan dóbr przyszłych, przez wyższy i doskonalszy, i nie ręką - to jest nie na tym świecie - uczyniony przybytek, ani nie przez krew kozłów i cielców, lecz przez własną krew wszedł raz na zawsze do Miejsca Świętego i osiągnął wieczne odkupienie. Jeśli bowiem krew kozłów i cielców oraz popiół z krowy, którymi skrapia się zanieczyszczonych, sprawiają oczyszczenie ciała, to o ile bardziej krew Chrystusa, który przez Ducha wiecznego złożył Bogu samego siebie jako nieskalaną ofiarę, oczyści wasze sumienia z martwych uczynków, abyście służyć mogli Bogu żywemu. Oto słowo Boże."
    },
    {
      "typ": "PSALM RESPONSORYJNY",
      "sigla": "Ps 47 (46), 2-3. 6-7. 8-9 (R.: por. 6)",
      "opis": "",
      "tekst": "Refren: Pan wśród radości wstępuje do nieba.\nWszystkie narody, klaskajcie w dłonie, *\n\nradosnym głosem wykrzykujcie Bogu,\n\nbo Pan Najwyższy i straszliwy, *\n\njest wielkim Królem nad całą ziemią.\nRefren.\nBóg wstępuje wśród radosnych okrzyków, *\n\nPan wstępuje przy dźwięku trąby.\n\nŚpiewajcie psalmy Bogu, śpiewajcie, *\n\nśpiewajcie Królowi naszemu, śpiewajcie.\nRefren.\nGdyż Bóg jest Królem całej ziemi, *\n\nhymn zaśpiewajcie!\n\nBóg króluje nad narodami, *\n\nBóg zasiada na swym świętym tronie.\nRefren."
    },
    {
      "typ": "AKLAMACJA",
      "sigla": "Por. Dz 16, 14b",
      "opis": "Aklamacja: Alleluja, alleluja, alleluja.",
      "tekst": "Otwórz, Panie, nasze serca,\n\nabyśmy uważnie słuchali słów Syna Twojego."
    },
    {
      "typ": "EWANGELIA",
      "sigla": "Mk 3, 20-21",
      "opis": "Rodzina niepokoi się o Jezusa",
      "tekst": "Jezus przyszedł do domu, a tłum znów się zbierał, tak że nawet posilić się nie mogli. Gdy to posłyszeli Jego bliscy, wybrali się, żeby Go powstrzymać. Mówiono bowiem: «Odszedł od zmysłów». Oto słowo Pańskie."
    }
  ],
  "piesniSugerowane": [
    {
      "numer": "2",
      "piesn": "Niech się radują",
      "opis": "Pieśń ta jest radosnym wezwaniem do uwielbienia Pana, który króluje nad narodami, co jest głównym tematem psalmu.",
      "moment": "wejscie"
    },
    {
      "numer": "224",
      "piesn": "Ludu kapłański",
      "opis": "Nawiązuje do Chrystusa Arcykapłana, który przez swoją Krew uczynił nas ludem kapłańskim, zdolnym składać ofiarę Bogu żywemu.",
      "moment": "ofiarowanie"
    },
    {
      "numer": "234",
      "piesn": "Chwal, Syjonie, Zbawiciela",
      "opis": "Sekwencja eucharystyczna, która sławi ofiarę Chrystusa, doskonalszą od ofiar Starego Przymierza, o których mówi pierwsze czytanie.",
      "moment": "komunia"
    },
    {
      "numer": "311",
      "piesn": "Chrystus Wodzem",
      "opis": "Pieśń uwielbia Chrystusa Króla, który zasiada na swym świętym tronie, jak opiewa to psalm responsoryjny.",
      "moment": "uwielbienie"
    },
    {
      "numer": "604",
      "piesn": "Głoś imię Pana",
      "opis": "Wzywa do głoszenia chwały Króla wszechmocy, co jest odpowiedzią na niezrozumienie i odrzucenie Jezusa przez Jego bliskich.",
      "moment": "rozeslanie"
    },
    {
      "numer": "597",
      "piesn": "Chwalcie Pana wszyscy",
      "opis": "Jest to hymn pochwalny na cześć Pana, którego wielkość i królowanie podkreśla dzisiejszy psalm.",
      "moment": "ogolne"
    },
    {
      "numer": "226",
      "piesn": "Złożyłeś, Panie, w dłoniach",
      "opis": "Nawiązuje do kapłaństwa Chrystusa i kapłaństwa służebnego, przez które uobecnia się Jego jedyna ofiara.",
      "moment": "ogolne"
    }
  ]
}