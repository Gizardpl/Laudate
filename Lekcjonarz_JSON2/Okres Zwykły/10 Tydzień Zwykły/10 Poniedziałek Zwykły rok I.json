{
  "urlCzytania": "https://liturgia.wiara.pl/doc/417014.Poniedzialek-X-tydzien-zwykly-rok-I",
  "tytul_dnia": "10 Poniedziałek Okresu Zwykłego rok I",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "2 Kor 1, 1-7",
      "opis": "Pozdrowienie i dziękczynienie",
      "tekst": "Paweł, z woli Bożej apostoł Chrystusa Jezusa, i Tymoteusz, brat, do Kościoła Bożego, który jest w Koryncie, ze wszystkimi świętymi, jacy są w całej Achai. Łaska wam i pokój od Boga, Ojca naszego, i Pana Jezusa Chrystusa!\nBłogosławiony Bóg i Ojciec Pana naszego, Jezusa Chrystusa, Ojciec miłosierdzia i Bóg wszelkiej pociechy, Ten, który nas pociesza w każdym naszym ucisku, byśmy sami mogli  pocieszać tych, co są w jakimkolwiek ucisku, tą pociechą, której doznajemy od Boga.\nJak bowiem obfitują w nas cierpienia Chrystusa, tak też wielkiej doznajemy przez Chrystusa pociechy. Ale gdy znosimy udręki – to dla pociechy i zbawienia waszego; a gdy pocieszani jesteśmy – to dla waszej pociechy, sprawiającej, że z wytrwałością znosicie te same cierpienia, których i my doznajemy. A nadzieja nasza co do was jest silna, bo wiemy, że jak cierpień jesteście współuczestnikami, tak i pociechy.\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 34 (33), 2-3. 4-5. 6-7. 8-9 (R.: por. 9a)",
      "opis": "",
      "tekst": "Refren: Wszyscy zobaczcie, jak nasz Pan jest dobry.\nBędę błogosławił Pana po wieczne czasy, *\nJego chwała będzie zawsze na moich ustach.\nDusza moja chlubi się Panem, *\nniech słyszą to pokorni i niech się weselą.\nRefren.\nWysławiajcie razem ze mną Pana, *\nwspólnie wywyższajmy Jego imię.\nSzukałem pomocy u Pana, a On mnie wysłuchał *\ni wyzwolił od wszelkiej trwogi.\nRefren.\nSpójrzcie na Niego, a rozpromienicie się radością, *\noblicza wasze nie zapłoną wstydem.\nOto zawołał biedak i Pan go usłyszał, *\ni uwolnił od wszelkiego ucisku.\nRefren.\nAnioł Pański otacza szańcem bogobojnych, *\naby ich ocalić.\nSkosztujcie i zobaczcie, jak Pan jest dobry, *\nszczęśliwy człowiek, który znajduje w Nim ucieczkę.\nRefren."
    },
    {
      "typ": "AKLAMACJA",
      "sigla": "Mt 5,12a",
      "opis": "Aklamacja: Alleluja, alleluja, alleluja.",
      "tekst": "Cieszcie się i radujcie,\nalbowiem wielka jest wasza nagroda w niebie."
    },
    {
      "typ": "EWANGELIA",
      "sigla": "Mt 5, 1-12",
      "opis": "Osiem błogosławieństw",
      "tekst": "Jezus, widząc tłumy, wyszedł na górę. A gdy usiadł, przystąpili do Niego Jego uczniowie. Wtedy otworzył usta i nauczał ich tymi słowami:\n«Błogosławieni ubodzy w duchu, albowiem do nich należy królestwo niebieskie.\nBłogosławieni, którzy się smucą, albowiem oni będą pocieszeni.\nBłogosławieni cisi, albowiem oni na własność posiądą ziemię.\nBłogosławieni, którzy łakną i pragną sprawiedliwości, albowiem oni będą nasyceni.\nBłogosławieni miłosierni, albowiem oni miłosierdzia dostąpią.\nBłogosławieni czystego serca, albowiem oni Boga oglądać będą.\nBłogosławieni, którzy wprowadzają pokój, albowiem oni będą nazwani synami Bożymi.\nBłogosławieni, którzy cierpią prześladowanie dla sprawiedliwości, albowiem do nich należy królestwo niebieskie.\nBłogosławieni jesteście, gdy wam urągają i prześladują was i gdy z mego powodu mówią kłamliwie wszystko złe o was. Cieszcie się i radujcie, albowiem wielka jest wasza nagroda w niebie. Tak bowiem prześladowali proroków, którzy byli przed wami».\nOto słowo Pańskie."
    }
  ],
  "piesniSugerowane": [
    {
      "numer": "494",
      "piesn": "Pójdź do Jezusa",
      "opis": "Pieśń jest zaproszeniem do pójścia za Jezusem, aby usłyszeć Jego naukę o błogosławieństwach.",
      "moment": "wejscie"
    },
    {
      "numer": "119",
      "piesn": "Boże, w dobroci",
      "opis": "Wobec cierpień i ucisków, o których mówi św. Paweł, ta pieśń jest aktem dziękczynienia za Bożą pociechę.",
      "moment": "ofiarowanie"
    },
    {
      "numer": "233",
      "piesn": "Panie, dobry jak chleb",
      "opis": "Eucharystia jest pokarmem dla tych, którzy łakną i pragną sprawiedliwości, o których mówi jedno z błogosławieństw.",
      "moment": "komunia"
    },
    {
      "numer": "402",
      "piesn": "Błogosław, duszo moja, Pana",
      "opis": "Jest to pieśń uwielbienia dla Boga, który, jak mówi psalm, jest dobry i wyzwala od wszelkiej trwogi.",
      "moment": "uwielbienie"
    },
    {
      "numer": "476",
      "piesn": "My chcemy Boga",
      "opis": "Pieśń jest deklaracją wyboru życia według ducha błogosławieństw, nawet pośród prześladowań.",
      "moment": "rozeslanie"
    },
    {
      "numer": "118",
      "piesn": "Bądź mi litościw",
      "opis": "Błogosławieństwo dla miłosiernych zachęca nas do prośby o miłosierdzie i serce zdolne do jego okazywania.",
      "moment": "ogolne"
    },
    {
      "numer": "96",
      "piesn": "Kto się w opiekę",
      "opis": "W obliczu prześladowań, o których mówi ostatnie błogosławieństwo, pieśń ta jest wyrazem ufności w Bożą opiekę.",
      "moment": "ogolne"
    }
  ]
}