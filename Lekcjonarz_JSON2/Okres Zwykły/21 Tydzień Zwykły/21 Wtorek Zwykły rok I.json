{
  "urlCzytania": "https://liturgia.wiara.pl/doc/429098.Wtorek-21-tydzien-zwykly-Rok-I",
  "tytul_dnia": "21 Wtorek Okresu Zwykłego rok I",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "1 Tes 2, 1-8",
      "opis": "Życzliwość św. Pawła dla Tesaloniczan",
      "tekst": "Sami wiecie, bracia, że nasze przyjście do was nie okazało się daremne. Chociaż ucierpieliśmy i – jak wiecie – doznaliśmy zniewagi w Filippi, odważyliśmy się w Bogu naszym głosić wam Ewangelię Bożą pośród wielkiego utrapienia.\nUpominanie zaś nasze nie pochodzi z błędu ani z nieczystej pobudki, ani z podstępu, lecz jak przez Boga zostaliśmy uznani za godnych powierzenia nam Ewangelii, tak głosimy ją, aby się podobać nie ludziom, ale Bogu, który bada nasze serca. Nigdy przecież nie posługiwaliśmy się pochlebstwem w mowie – jak wiecie – ani też nie kierowaliśmy się ukrytą chciwością, czego Bóg jest świadkiem, i nie szukaliśmy ludzkiej chwały ani pośród was, ani pośród innych. A jako apostołowie Chrystusa mogliśmy być dla was ciężarem, my jednak stanęliśmy pośród was pełni skromności, jak matka troskliwie opiekująca się swoimi dziećmi.\nBędąc tak pełni życzliwości dla was, chcieliśmy wam dać nie tylko Bożą Ewangelię, lecz nadto dusze nasze, tak bowiem staliście się nam drodzy.\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 139 (138), 1b-3. 4-5 (R.: por. 1b)",
      "opis": "",
      "tekst": "Refren: Panie, przenikasz i znasz mnie całego.\nPrzenikasz i znasz mnie, Panie, *\nTy wiesz, kiedy siedzę i wstaję.\nZ daleka spostrzegasz moje myśli, †\nprzyglądasz się, jak spoczywam i chodzę, *\ni znasz wszystkie moje drogi.\nRefren.\nZanim słowo się znajdzie na moim języku, *\nTy, Panie, już znasz je w całości.\nTy ze wszystkich stron mnie ogarniasz *\ni kładziesz na mnie swą rękę.\nRefren."
    },
    {
      "typ": "AKLAMACJA",
      "sigla": "Por. Hbr 4, 12",
      "opis": "Aklamacja: Alleluja, alleluja, alleluja.",
      "tekst": "Żywe jest słowo Boże i skuteczne,\nzdolne osądzić pragnienia i myśli serca."
    },
    {
      "typ": "EWANGELIA",
      "sigla": "Mt 23, 23-26",
      "opis": "Biada obłudnikom",
      "tekst": "Jezus przemówił tymi słowami:\n«Biada wam, uczeni w Piśmie i faryzeusze obłudnicy, bo dajecie dziesięcinę z mięty, kopru i kminku, lecz zaniedbaliście to, co ważniejsze jest w Prawie: sprawiedliwość, miłosierdzie i wiarę. To zaś należało czynić, a tamtego nie zaniedbywać. Ślepi przewodnicy, którzy przecedzacie komara, a połykacie wielbłąda!\nBiada wam, uczeni w Piśmie i faryzeusze obłudnicy, bo dbacie o czystość zewnętrznej strony kubka i misy, a wewnątrz pełne są zdzierstwa i niepowściągliwości. Faryzeuszu ślepy! Oczyść wpierw wnętrze kubka, żeby i zewnętrzna jego strona stała się czysta».\nOto słowo Pańskie."
    }
  ],
  "piesniSugerowane": [
    {
      "numer": "96",
      "piesn": "Bądź mi litościw",
      "opis": "Pieśń jest modlitwą o czyste serce, co jest odpowiedzią na Jezusowe wezwanie do oczyszczenia wpierw wnętrza kubka.",
      "moment": "wejscie"
    },
    {
      "numer": "114",
      "piesn": "Wydawajcie owoce",
      "opis": "Pieśń wzywa do czynów miłosierdzia i sprawiedliwości, które Jezus w Ewangelii stawia ponad zewnętrznymi praktykami.",
      "moment": "ofiarowanie"
    },
    {
      "numer": "201",
      "piesn": "Ku Tobie, Panie",
      "opis": "Pieśń jest prośbą o obmycie duszy, co jest istotą prawdziwej czystości, o której naucza Jezus.",
      "moment": "komunia"
    },
    {
      "numer": "627",
      "piesn": "Ty, Boże, wszystko wiesz",
      "opis": "Pieśń, będąca parafrazą Psalmu 139, idealnie pasuje do psalmu responsoryjnego, mówiąc o Bogu, który przenika i zna nasze serca.",
      "moment": "uwielbienie"
    },
    {
      "numer": "108",
      "piesn": "Padnijmy twarzą na ziemię",
      "opis": "Wezwanie do pokory jest przeciwieństwem obłudy faryzeuszy i postawą, z jaką św. Paweł głosił Ewangelię.",
      "moment": "rozeslanie"
    },
    {
      "numer": "102",
      "piesn": "Boże, w dobroci",
      "opis": "Pieśń wyraża skruchę, która prowadzi do wewnętrznej czystości, a nie tylko zewnętrznej, krytykowanej przez Jezusa.",
      "moment": "ogolne"
    },
    {
      "numer": "621",
      "piesn": "Przykazanie nowe daję wam",
      "opis": "Miłość, o której mówi pieśń, jest cnotą, którą św. Paweł okazywał Tesaloniczanom, stając się dla nich jak matka.",
      "moment": "ogolne"
    }
  ]
}