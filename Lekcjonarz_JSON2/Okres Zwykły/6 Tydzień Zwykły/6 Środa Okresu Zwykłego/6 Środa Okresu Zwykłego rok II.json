{
  "urlCzytania": "https://liturgia.wiara.pl/doc/416121.Sroda-VI-tydzien-zwykly-rok-II",
  "tytul_dnia": "6 Środa Okresu Zwykłego rok II",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Jk 1, 19-27",
      "opis": "Wprowadzajcie usłyszane słowo w czyn",
      "tekst": "Wiedzcie, bracia moi umiłowani: każdy człowiek winien być chętny do słuchania, nieskory do mówienia, nieskory do gniewu. Gniew bowiem męża nie wypełnia sprawiedliwości Bożej. Odrzućcie przeto wszystko, co nieczyste, oraz cały bezmiar zła, a przyjmijcie w duchu łagodności zaszczepione w was słowo, które ma moc zbawić dusze wasze.\nWprowadzajcie zaś słowo w czyn, a nie bądźcie tylko słuchaczami oszukującymi samych siebie. Jeżeli bowiem ktoś tylko przysłuchuje się słowu, a nie wypełnia go, podobny jest do męża oglądającego w lustrze swe naturalne odbicie. Bo przyjrzał się sobie, odszedł i zaraz zapomniał, jakim był. Kto zaś pilnie rozważa doskonałe Prawo, Prawo wolności, i wytrwa w nim, ten nie jest słuchaczem skłonnym do zapominania, ale wykonawcą dzieła; wypełniając je, otrzyma błogosławieństwo.\nJeżeli ktoś uważa się za człowieka religijnego, lecz łudząc serce swoje, nie powściąga swego języka, to pobożność jego pozbawiona jest podstaw. Religijność czysta i bez skazy wobec Boga i Ojca jest taka: opiekować się sierotami i wdowami w ich utrapieniach i zachować siebie samego nie skażonym wpływami świata.\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 15 (14), 2-3b. 3c-4b. 5",
      "opis": "",
      "tekst": "Refren: Prawy zamieszka w domu Twoim, Panie.\nKto będzie przebywał w Twym przybytku, Panie, *\nkto zamieszka na Twej górze świętej?\nTen, kto postępuje nienagannie, działa sprawiedliwie *\ni mówi prawdę w swym sercu.\nRefren.\nKto swym językiem oszczerstw nie głosi, *\nkto nie czyni bliźniemu nic złego\ni nie ubliża swoim sąsiadom, *\nale szanuje tego, który oddaje cześć Bogu.\nRefren.\nKto dotrzyma przysięgi niekorzystnej dla siebie, *\nkto nie daje swych pieniędzy na lichwę\ni nie da się przekupić przeciw niewinnemu. *\nKto tak postępuje, nigdy się nie zachwieje.\nRefren."
    },
    {
      "typ": "AKLAMACJA",
      "sigla": "Por. Ef 1, 17-18",
      "opis": "Aklamacja: Alleluja, alleluja, alleluja.",
      "tekst": "Niech Ojciec Pana naszego, Jezusa Chrystusa, przeniknie nasze serca swoim światłem,\nabyśmy wiedzieli, czym jest nadzieja naszego powołania."
    },
    {
      "typ": "EWANGELIA",
      "sigla": "Mk 8, 22-26",
      "opis": "Uzdrowienie niewidomego",
      "tekst": "Jezus i uczniowie przyszli do Betsaidy. Tam przyprowadzili Mu niewidomego i prosili, żeby się go dotknął. On ujął niewidomego za rękę i wyprowadził go poza wieś. Zwilżył mu oczy śliną, położył na niego ręce i zapytał: «Czy coś widzisz?» A gdy ten przejrzał, powiedział: «Widzę ludzi, bo gdy chodzą, dostrzegam ich niby drzewa».\nPotem znowu położył ręce na jego oczy. I przejrzał on zupełnie, i został uzdrowiony; wszystko widział teraz jasno i wyraźnie.\nJezus odesłał go do domu ze słowami: «Tylko do wsi nie wstępuj!»\nOto słowo Pańskie."
    }
  ],
  "piesniSugerowane": [
    {
      "numer": "609",
      "piesn": "Niechaj z nami będzie Pan",
      "opis": "Pieśń ta jest prośbą o obecność Pana i Jego Słowa, które należy wprowadzać w czyn, jak uczy pierwsze czytanie.",
      "moment": "wejscie"
    },
    {
      "numer": "692",
      "piesn": "Gdzie miłość wzajemna i dobroć",
      "opis": "Podkreśla, że prawdziwa religijność to miłość i troska o bliźnich, co jest głównym przesłaniem Listu św. Jakuba.",
      "moment": "ofiarowanie"
    },
    {
      "numer": "618",
      "piesn": "Pójdź do Jezusa",
      "opis": "Jest to zaproszenie do spotkania z Jezusem, który w Ewangelii otwiera oczy niewidomemu, symbolizując otwarcie na Słowo Boże.",
      "moment": "komunia"
    },
    {
      "numer": "585",
      "piesn": "Będę Cię wielbił",
      "opis": "Pieśń dziękczynna za Bożą pomoc i uzdrowienie, które jest owocem spotkania z Chrystusem.",
      "moment": "uwielbienie"
    },
    {
      "numer": "586",
      "piesn": "Błogosław Panie nas",
      "opis": "Jest to modlitwa o błogosławieństwo w codziennej pracy i czynach, które mają być wyrazem naszej wiary.",
      "moment": "rozeslanie"
    },
    {
      "numer": "600",
      "piesn": "Do Ciebie wznoszę serce me",
      "opis": "Wyraża pragnienie uczenia się dróg Pańskich, co jest warunkiem wprowadzania Słowa w czyn.",
      "moment": "ogolne"
    },
    {
      "numer": "629",
      "piesn": "Tyś naszą drogą",
      "opis": "Pieśń ta jest wyznaniem wiary w Chrystusa, którego Słowo jest drogą, prawdą i życiem.",
      "moment": "ogolne"
    }
  ]
}