{
  "urlCzytania": "https://liturgia.wiara.pl/doc/416109.Piatek-VI-tydzien-zwykly-rok-I",
  "tytul_dnia": "6 Piątek Okresu Zwykłego rok I",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Rdz 11, 1-9",
      "opis": "Pomieszanie języków przy budowie wieży Babel",
      "tekst": "Mieszkańcy całej ziemi mieli jedną mowę, czyli jednakowe słowa. A gdy wędrowali ze wschodu, napotkali równinę w kraju Szinear i tam zamieszkali. I mówili jeden do drugiego: «Chodźcie, wyrabiajmy cegłę i wypalmy ją w ogniu». A gdy już mieli cegłę zamiast kamieni i smołę zamiast zaprawy murarskiej, rzekli: «Chodźcie, zbudujemy sobie miasto i wieżę, której wierzchołek będzie sięgał nieba, i w ten sposób zdobędziemy sobie imię, abyśmy się nie rozproszyli po całej ziemi».\nA Pan zstąpił z nieba, by zobaczyć to miasto i wieżę, które budowali ludzie, i rzekł: «Są oni jednym ludem i wszyscy mają jedną mowę, i to jest przyczyną, że zaczęli budować. A zatem w przyszłości nic nie będzie dla nich niemożliwe, cokolwiek zamierzą uczynić. Zejdźmy więc i pomieszajmy tam ich język, aby jeden nie rozumiał drugiego!»\nW ten sposób Pan rozproszył ich stamtąd po całej powierzchni ziemi, i tak nie dokończyli budowy tego miasta. Dlatego to nazwano je Babel, tam bowiem Pan pomieszał mowę mieszkańców całej ziemi. Stamtąd też Pan rozproszył ich po całej powierzchni ziemi.\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 33 (32), 10-11. 12-13. 14-15 (R.: por. 12)",
      "opis": "",
      "tekst": "Refren: Szczęśliwy naród wybrany przez Pana.\nPan udaremnia zamiary narodów, *\nwniwecz obraca zamysły ludów.\nZamiary Pana trwają na wieki, *\nzamysły Jego serca przez pokolenia.\nRefren.\nBłogosławiony lud, którego Pan jest Bogiem, *\nnaród, który On wybrał na dziedzictwo dla siebie.\nPan spogląda z nieba, *\nwidzi wszystkich ludzi.\nRefren.\nPatrzy z miejsca, gdzie przebywa, *\nna wszystkich mieszkańców ziemi.\nOn, który serca wszystkich ukształtował, *\nktóry zważa na wszystkie ich czyny.\nRefren."
    },
    {
      "typ": "AKLAMACJA",
      "sigla": "J 15, 15b",
      "opis": "Aklamacja: Alleluja, alleluja, alleluja.",
      "tekst": "Nazwałem was przyjaciółmi,\nalbowiem oznajmiłem wam wszystko, co usłyszałem od Ojca mego."
    },
    {
      "typ": "EWANGELIA",
      "sigla": "Mk 8, 34 - 9, 1",
      "opis": "Prawdziwi uczniowie Jezusa",
      "tekst": "Jezus przywołał do siebie tłum razem ze swoimi uczniami i rzekł im: «Jeśli ktoś chce pójść za Mną, niech się zaprze samego siebie, niech weźmie krzyż swój i niech Mnie naśladuje. Bo kto chce zachować swoje życie, straci je; a kto straci swe życie z powodu Mnie i Ewangelii, zachowa je.\nCóż bowiem za korzyść stanowi dla człowieka zyskać świat cały, a swoją duszę utracić? Bo cóż może dać człowiek w zamian za swoją duszę?\nKto się bowiem Mnie i słów moich zawstydzi przed tym pokoleniem wiarołomnym i grzesznym, tego Syn Człowieczy wstydzić się będzie, gdy przyjdzie w chwale Ojca swojego razem z aniołami świętymi».\nMówił im także: «Zaprawdę, powiadam wam: Niektórzy z tych, co tu stoją, nie zaznają śmierci, aż ujrzą królestwo Boże przychodzące w mocy».\nOto słowo Pańskie."
    }
  ],
  "piesniSugerowane": [
    {
      "numer": "619",
      "piesn": "Pójdźmy do Pana",
      "opis": "Pieśń ta wzywa do oddania czci Bogu, w przeciwieństwie do pychy budowniczych wieży Babel.",
      "moment": "wejscie"
    },
    {
      "numer": "109",
      "piesn": "Pan Jezus grzechy nasze",
      "opis": "Nawiązuje do konieczności wzięcia swojego krzyża, o której mowa w Ewangelii, jako drogi do zbawienia.",
      "moment": "ofiarowanie"
    },
    {
      "numer": "261",
      "piesn": "Pan Jezus już się zbliża",
      "opis": "Wyraża pragnienie zjednoczenia z Chrystusem, które wymaga zaparcia się siebie i pójścia za Nim.",
      "moment": "komunia"
    },
    {
      "numer": "595",
      "piesn": "Cały świat niech śpiewa",
      "opis": "Jest to pieśń chwały dla Pana, który, jak mówi psalm, udaremnia ludzkie zamysły, a swoje prowadzi do celu.",
      "moment": "uwielbienie"
    },
    {
      "numer": "633",
      "piesn": "Za rękę weź mnie, Panie",
      "opis": "Jest to modlitwa o prowadzenie drogą krzyża, którą Jezus wskazuje w Ewangelii jako drogę ucznia.",
      "moment": "rozeslanie"
    },
    {
      "numer": "608",
      "piesn": "Kto się w opiekę",
      "opis": "Podkreśla wartość zaufania Bogu w przeciwieństwie do polegania na własnych siłach, co było grzechem budowniczych Babel.",
      "moment": "ogolne"
    },
    {
      "numer": "632",
      "piesn": "Wszystko Tobie oddać pragnę",
      "opis": "Wyraża postawę całkowitego oddania się Bogu, do której wzywa Ewangelia.",
      "moment": "ogolne"
    }
  ]
}