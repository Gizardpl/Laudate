{
  "urlCzytania": "https://liturgia.wiara.pl/doc/426603.Sobota-XIII-tydzien-zwykly-rok-II",
  "tytul_dnia": "13 Sobota Okresu Zwykłego rok II",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Am 9, 11-15",
      "opis": "Zapowiedź powrotu Izraela z niewoli",
      "tekst": "Tak mówi Pan:\n«W tym dniu podniosę szałas Dawidowy, który upada, zamuruję jego szczeliny, ruiny jego podźwignę i jak za dawnych dni go zbuduję, by posiedli resztę Edomu i wszystkie narody, nad którymi wzywano mojego imienia - mówi Pan, który to uczyni.\nOto nadejdą dni - mówi Pan - gdy będzie postępował żniwiarz zaraz za oraczem, a depczący winogrona za siejącym ziarno; z gór moszcz spływać będzie kroplami, a wszystkie pagórki będą w niego opływać. Uwolnię z niewoli lud mój izraelski - odbudują miasta zburzone i będą w nich mieszkać; zasadzą winnice i pić będą wino; założą ogrody i będą jedli z nich owoce. Zasadzę ich na ich ziemi, a nigdy nie będą wyrwani z ziemi, którą im dałem - mówi Pan, twój Bóg».\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 85 (84), 9. 11-12. 13-14 (R.: por. 9)",
      "opis": "",
      "tekst": "Refren: Pan głosi pokój swojemu ludowi.\nBędę słuchał tego, *\nco Pan Bóg mówi:\noto ogłasza pokój ludowi i swoim wyznawcom, *\nktórzy się zwracają ku Niemu swym sercem.\nRefren.\nŁaska i wierność spotkają się z sobą, *\nucałują się sprawiedliwość i pokój.\nWierność z ziemi wyrośnie, *\na sprawiedliwość spojrzy z nieba.\nRefren.\nPan sam szczęściem obdarzy, *\na nasza ziemia wyda swój owoc.\nSprawiedliwość będzie kroczyć przed Nim, *\na śladami Jego kroków zbawienie.\nRefren."
    },
    {
      "typ": "AKLAMACJA",
      "sigla": "Por. J 10, 27",
      "opis": "Aklamacja: Alleluja, alleluja, alleluja.",
      "tekst": "Moje owce słuchają mego głosu,\nJa znam je, a one idą za Mną."
    },
    {
      "typ": "EWANGELIA",
      "sigla": "Mt 9, 14-17",
      "opis": "Nie można stosować zwyczajów Starego Przymierza do Nowego",
      "tekst": "Po powrocie Jezusa z krainy Gadareńczyków podeszli do Niego uczniowie Jana i zapytali: «Dlaczego my i faryzeusze dużo pościmy, Twoi zaś uczniowie nie poszczą?»\nJezus im rzekł: «Czy goście weselni mogą się smucić, dopóki pan młody jest z nimi? Lecz przyjdzie czas, kiedy zabiorą im pana młodego, a wtedy będą pościć.\nNikt nie przyszywa łaty z surowego sukna do starego ubrania, gdyż łata obrywa ubranie, i gorsze staje się przedarcie. Nie wlewają też młodego wina do starych bukłaków. W przeciwnym razie bukłaki pękają, wino wycieka, a bukłaki przepadają. Ale młode wino wlewają do nowych bukłaków, a tak jedno i drugie się zachowuje».\nOto słowo Pańskie."
    }
  ],
  "piesniSugerowane": [
    {
      "numer": "591",
      "piesn": "Boże, obdarz Kościół Twój",
      "opis": "Pieśń jest modlitwą o pokój i jedność, które są owocem odnowy obiecanej przez proroka Amosa.",
      "moment": "wejscie"
    },
    {
      "numer": "242",
      "piesn": "Jeden chleb",
      "opis": "Pieśń eucharystyczna symbolizuje nowe przymierze, które Jezus, Pan Młody, zawiera ze swoim Kościołem.",
      "moment": "ofiarowanie"
    },
    {
      "numer": "262",
      "piesn": "Pan wieczernik przygotował",
      "opis": "Pieśń o charakterze eucharystycznym nawiązuje do obrazu uczty weselnej z Ewangelii, na której Chrystus jest Panem Młodym.",
      "moment": "komunia"
    },
    {
      "numer": "622",
      "piesn": "Radośnie Panu hymn śpiewajmy",
      "opis": "Jest to pieśń uwielbienia za dar pokoju i sprawiedliwości, które Bóg obiecuje w psalmie i pierwszym czytaniu.",
      "moment": "uwielbienie"
    },
    {
      "numer": "182",
      "piesn": "Minęły cienie i mroki nocy",
      "opis": "Pieśń wielkanocna przypomina o nowości, którą przyniósł Chrystus, a o której mówi Ewangelia w przypowieści o nowym winie.",
      "moment": "rozeslanie"
    },
    {
      "numer": "106",
      "piesn": "Nawróć się, ludu",
      "opis": "Obietnica odnowy z pierwszego czytania jest wezwaniem do nawrócenia, które podejmuje ta pieśń.",
      "moment": "ogolne"
    },
    {
      "numer": "590",
      "piesn": "Boże mocny, Boże cudów",
      "opis": "Wyraża wiarę w Bożą moc, która odbudowuje zburzone miasta i odnawia życie swojego ludu.",
      "moment": "ogolne"
    }
  ]
}