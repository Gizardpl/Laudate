{
  "urlCzytania": "https://liturgia.wiara.pl/doc/426608.Poniedzialek-XIII-tydzien-zwykly-rok-II",
  "tytul_dnia": "13 Poniedziałek Zwykły rok II",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Am 2, 6-10. 13-16",
      "opis": "Sąd nad Izraelem",
      "tekst": "Tak mówi Pan: «Z powodu trzech występków Izraela i z powodu czterech nie odwrócę tego wyroku, gdyż sprzedają za srebro sprawiedliwego, a ubogiego za parę sandałów; w proch ziemi wdeptują głowy biedaków, i ubogich kierują na bezdroża; ojciec i syn chodzą do tej samej dziewczyny, aby znieważać święte imię moje. Na płaszczach zastawnych wylegują się przy każdym ołtarzu i wino wymuszone grzywną piją w domu swego Boga.\nJa to przed nimi zgładziłem Amorytów, którzy byli wysocy jak cedry, a mocni jak dęby. I zniszczyłem owoc ich z góry, a z dołu korzenie. I Ja to wyprowadziłem was z Egiptu, wiodłem przez pustynię przez lat czterdzieści, byście posiedli ziemię Amorytów.\nOto Ja zmiażdżę was tak, jak miażdży wóz napełniony snopami. Szybkobiegacz nie będzie miał gdzie uciec, mocarz nie okaże swej siły, a bohater nie ocali życia; łucznik się nie ostoi, szybkonogi nie umknie i jeździec na koniu nie ocali życia; nawet najmężniejszy z bohaterów będzie w tym dniu nagi uciekał» – mówi Pan.\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 50 (49), 16b-17. 18-19. 20-21. 22-23 (R.: por. 22a)",
      "opis": "",
      "tekst": "Refren: Zrozumcie prawdę, wy, niepomni Boga.\n«Czemu wymieniasz moje przykazania *\ni na ustach masz moje przymierze?\nTy, co nienawidzisz karności, *\na słowa moje odrzuciłeś za siebie?\nRefren.\nTy, widząc złodzieja, razem z nim biegniesz *\ni trzymasz z cudzołożnikami.\nW złym celu otwierasz usta, *\na język twój knuje podstępy.\nRefren.\nZasiadłszy, przemawiasz przeciw bratu, *\nznieważasz syna swej matki.\nTy tak postępujesz, a Ja mam milczeć? †\nCzy myślisz, że jestem podobny do ciebie? *\nSkarcę ciebie i postawię ci to przed oczy.\nRefren.\nZrozumcie to wy, co zapominacie o Bogu, *\nabym was nie porwał, i nikt was nie ocali.\nKto składa dziękczynną ofiarę, ten cześć Mi oddaje, *\na tym, którzy postępują uczciwie, ukażę Boże zbawienie».\nRefren."
    },
    {
      "typ": "AKLAMACJA",
      "sigla": "Por. Ps 95 (94), 8a. 7d",
      "opis": "Aklamacja: Alleluja, alleluja, alleluja.",
      "tekst": "Nie zatwardzajcie dzisiaj serc waszych,\nlecz słuchajcie głosu Pańskiego."
    },
    {
      "typ": "EWANGELIA",
      "sigla": "Mt 8, 18-22",
      "opis": "Trzeba porzucić wszystko, aby iść za Jezusem",
      "tekst": "Gdy Jezus zobaczył tłum dokoła siebie, kazał odpłynąć na drugą stronę. A przystąpił pewien uczony w Piśmie i rzekł do Niego: «Nauczycielu, pójdę za Tobą, dokądkolwiek się udasz».\nJezus mu odpowiedział: «Lisy mają nory, a ptaki podniebne – gniazda, lecz Syn Człowieczy nie ma miejsca, gdzie by głowę mógł położyć».\nKtoś inny spośród uczniów rzekł do Niego: «Panie, pozwól mi najpierw pójść i pogrzebać mojego ojca». Lecz Jezus mu odpowiedział: «Pójdź za Mną, a zostaw umarłym grzebanie ich umarłych!»\nOto słowo Pańskie."
    }
  ],
  "piesniSugerowane": [
    {
      "numer": "118",
      "piesn": "Bądź mi litościw",
      "opis": "Wobec surowego sądu Bożego zapowiedzianego przez proroka Amosa, pieśń ta jest aktem skruchy i prośby o miłosierdzie.",
      "moment": "wejscie"
    },
    {
      "numer": "406",
      "piesn": "Chrystus Wodzem, Chrystus Królem",
      "opis": "Pójście za Jezusem wymaga ofiary i porzucenia wszystkiego. Ta pieśń jest wyrazem oddania się Chrystusowi jako naszemu Wodzowi.",
      "moment": "ofiarowanie"
    },
    {
      "numer": "236",
      "piesn": "Panie, nie jestem godzien",
      "opis": "Wyraża postawę pokory wobec radykalnych wymagań Jezusa, który 'nie ma miejsca, gdzie by głowę mógł położyć'.",
      "moment": "komunia"
    },
    {
      "numer": "515",
      "piesn": "Dzięki, o Panie",
      "opis": "Psalm mówi, że ofiarą miłą Bogu jest dziękczynienie. Ta pieśń jest wyrazem wdzięczności za dar powołania.",
      "moment": "uwielbienie"
    },
    {
      "numer": "476",
      "piesn": "My chcemy Boga",
      "opis": "Pieśń jest deklaracją wyboru Boga ponad wszystko, co jest istotą wezwania 'Pójdź za Mną'.",
      "moment": "rozeslanie"
    },
    {
      "numer": "101",
      "piesn": "Boże, obmyj mnie",
      "opis": "Wobec grzechów wymienionych w pierwszym czytaniu i psalmie, ta pieśń jest prośbą o oczyszczenie i nowe serce.",
      "moment": "ogolne"
    },
    {
      "numer": "425",
      "piesn": "Idźcie na cały świat",
      "opis": "Wezwanie Jezusa do pójścia za Nim jest jednocześnie posłaniem do głoszenia Ewangelii, o czym przypomina ta pieśń.",
      "moment": "ogolne"
    }
  ]
}