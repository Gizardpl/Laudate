{
  "urlCzytania": "https://liturgia.wiara.pl/doc/415518.Czwartek-IV-tydzien-zwykly-rok-I",
  "tytul_dnia": "4 Czwartek Okresu Zwykłego rok I",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Hbr 12, 18-19. 21-24",
      "opis": "Nowe Przymierze",
      "tekst": "Bracia:\nNie przyszliście do namacalnego i płonącego ognia, do mgły, do ciemności i burzy ani też do grzmiących trąb i do takiego dźwięku słów, iż wszyscy, którzy go usłyszeli, prosili, aby do nich nie mówił. A tak straszne było to zjawisko, iż Mojżesz powiedział: «Zatrwożony jestem i drżę».\nWy natomiast przyszliście do góry Syjon, do miasta Boga żywego – Jeruzalem niebieskiego, do niezliczonej liczby aniołów, na uroczyste zgromadzenie, i do Kościoła pierworodnych, którzy są zapisani w niebiosach, do Boga, który sądzi wszystkich, do duchów ludzi sprawiedliwych, którzy już doszli do celu, do Pośrednika Nowego Testamentu – Jezusa, do pokropienia krwią, która przemawia mocniej niż krew Abla.\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 48 (47), 2-3b. 3c-4. 9. 10-11 (R.: por. 10)",
      "opis": "",
      "tekst": "Refren: W swojej świątyni łaskę okazałeś.\nWielki jest Pan i godzien wielkiej chwały *\nw mieście Boga naszego.\nŚwięta Jego góra, wspaniałe wzniesienie, *\nradością jest całej ziemi.\nRefren.\nGóra Syjon, kres północy, *\njest miastem wielkiego Króla.\nBóg w zamkach swoich *\nokazał się obroną.\nRefren.\nCo słyszeliśmy, to zobaczyliśmy *\nw mieście Pana Zastępów,\nw mieście naszego Boga. *\nBóg je umacnia na wieki.\nRefren.\nRozważamy, Boże, łaskawość Twoją *\nwe wnętrzu Twojej świątyni.\nJak imię Twe, Boże, †\ntak i chwała Twoja sięga po krańce ziemi. *\nPrawica Twoja pełna jest sprawiedliwości.\nRefren."
    },
    {
      "typ": "AKLAMACJA",
      "sigla": "Mk 1, 15",
      "opis": "Aklamacja: Alleluja, alleluja, alleluja.",
      "tekst": "Bliskie jest królestwo Boże.\nNawracajcie się i wierzcie w Ewangelię."
    },
    {
      "typ": "EWANGELIA",
      "sigla": "Mk 6, 7-13",
      "opis": "Rozesłanie Dwunastu",
      "tekst": "Jezus przywołał do siebie Dwunastu i zaczął rozsyłać ich po dwóch. Dał im też władzę nad duchami nieczystymi i przykazał im, żeby nic z sobą nie brali na drogę prócz laski: ani chleba, ani torby, ani pieniędzy w trzosie. «Ale idźcie obuci w sandały i nie wdziewajcie dwóch sukien».\nI mówił do nich: «Gdy do jakiegoś domu wejdziecie, zostańcie tam, aż stamtąd wyjdziecie. Jeśli w jakimś miejscu was nie przyjmą i nie będą was słuchać, wychodząc stamtąd, strząśnijcie proch z nóg waszych na świadectwo dla nich».\nOni więc wyszli i wzywali do nawracania się. Wyrzucali też wiele złych duchów, a wielu chorych namaszczali olejem i uzdrawiali.\nOto słowo Pańskie."
    }
  ],
  "piesniSugerowane": [
    {
      "numer": "222",
      "piesn": "Idźcie na cały świat",
      "opis": "Pieśń ta jest bezpośrednim echem Ewangelii o rozesłaniu Dwunastu, aby wzywali do nawracania się.",
      "moment": "wejscie"
    },
    {
      "numer": "697",
      "piesn": "Składamy Ci, Ojcze",
      "opis": "Wyraża ofiarowanie Bogu trudów misyjnych apostołów, którzy wyruszyli bez chleba i torby.",
      "moment": "ofiarowanie"
    },
    {
      "numer": "242",
      "piesn": "Jeden chleb",
      "opis": "Nawiązuje do Kościoła, zgromadzenia pierworodnych, do którego przyszliśmy przez krew Nowego Przymierza.",
      "moment": "komunia"
    },
    {
      "numer": "2",
      "piesn": "Niech się radują",
      "opis": "Pieśń uwielbienia, która jest odpowiedzią na Bożą łaskę, rozważaną w świątyni, jak mówi psalm.",
      "moment": "uwielbienie"
    },
    {
      "numer": "97",
      "piesn": "Bliskie jest królestwo Boże",
      "opis": "Refren pieśni jest tożsamy z aklamacją przed Ewangelią i treścią nauczania rozesłanych apostołów.",
      "moment": "rozeslanie"
    },
    {
      "numer": "609",
      "piesn": "Niechaj z nami będzie Pan",
      "opis": "Jest to prośba o obecność i prowadzenie Pana w misji głoszenia Ewangelii, do której jesteśmy posłani.",
      "moment": "ogolne"
    },
    {
      "numer": "591",
      "piesn": "Boże, obdarz Kościół Twój",
      "opis": "Modlitwa o jedność i pokój dla Kościoła, miasta Boga żywego, o którym mówi List do Hebrajczyków.",
      "moment": "ogolne"
    }
  ]
}