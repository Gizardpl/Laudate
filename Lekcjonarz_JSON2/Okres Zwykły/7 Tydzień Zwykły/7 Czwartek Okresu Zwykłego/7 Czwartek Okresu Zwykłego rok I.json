{
  "urlCzytania": "https://liturgia.wiara.pl/doc/416144.Czwartek-VII-tydzien-zwykly-rok-I",
  "tytul_dnia": "7 Czwartek Okresu Zwykłego rok I",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Syr 5, 1-8",
      "opis": "Nie polegaj na bogactwach",
      "tekst": "Nie polegaj na swych bogactwach i nie mów: «One mi wystarczą».\nNie daj się uwieść żądzom i sile, by iść za zachciankami swego serca.\nNie mów: «Któż ma nade mną panować?» Albowiem Pan z całą pewnością wymierzy ci sprawiedliwość.\nNie mów: «Zgrzeszyłem i cóż mi się stało?» Albowiem Pan jest cierpliwy. Nie bądź bez obawy co do przebaczenia, byś miał dodawać grzech do grzechu.\nNie mów: «Wielkie jest Jego miłosierdzie, zgładzi mnóstwo moich grzechów!» U Niego bowiem jest miłosierdzie, ale i gniew, a na grzeszników spadnie Jego zapalczywość.\nNie odwlekaj nawrócenia do Pana ani nie odkładaj z dnia na dzień; nagle bowiem gniew Jego przyjdzie i zginiesz w czasie odpłaty.\nNie polegaj na bogactwach, niesprawiedliwie nabytych, nic ci bowiem nie pomogą w dniu klęski.\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 1, 1-2. 3. 4 i 6 (R.: por. Ps 40 [39], 5a)",
      "opis": "",
      "tekst": "Refren: Szczęśliwy człowiek, który ufa Panu.\nSzczęśliwy człowiek, który nie idzie za radą występnych, †\nnie wchodzi na drogę grzeszników *\ni nie zasiada w gronie szyderców,\nlecz w Prawie Pańskim upodobał sobie *\ni rozmyśla nad nim dniem i nocą.\nRefren.\nOn jest jak drzewo zasadzone nad płynącą wodą, *\nktóre wydaje owoc w swoim czasie.\nLiście jego nie więdną, *\na wszystko, co czyni, jest udane.\nRefren.\nCo innego grzesznicy: *\nsą jak plewa, którą wiatr rozmiata.\nAlbowiem droga sprawiedliwych jest Panu znana, *\na droga występnych zaginie.\nRefren."
    },
    {
      "typ": "AKLAMACJA",
      "sigla": "Por. 1 Tes 2, 13",
      "opis": "Aklamacja: Alleluja, alleluja, alleluja.",
      "tekst": "Przyjmijcie słowo Boże nie jako słowo ludzkie,\nale jak jest naprawdę, jako słowo Boga."
    },
    {
      "typ": "EWANGELIA",
      "sigla": "Mk 9, 41-50",
      "opis": "Unikać okazji do grzechu",
      "tekst": "Jezus powiedział do swoich uczniów:\n«Kto wam poda kubek wody do picia, dlatego że należycie do Chrystusa, zaprawdę, powiadam wam, nie utraci swojej nagrody.\nA kto by się stał powodem grzechu dla jednego z tych małych, którzy wierzą, temu lepiej byłoby kamień młyński uwiązać u szyi i wrzucić go w morze.\nJeśli zatem twoja ręka jest dla ciebie powodem grzechu, odetnij ją; lepiej jest dla ciebie ułomnym wejść do życia wiecznego, niż z dwiema rękami pójść do piekła w ogień nieugaszony. I jeśli twoja noga jest dla ciebie powodem grzechu, odetnij ją; lepiej jest dla ciebie chromym wejść do życia, niż z dwiema nogami być wrzuconym do piekła. Jeśli twoje oko jest dla ciebie powodem grzechu, wyłup je; lepiej jest dla ciebie jednookim wejść do królestwa Bożego, niż z dwojgiem oczu być wrzuconym do piekła, gdzie robak ich nie ginie i ogień nie gaśnie. Bo każdy ogniem będzie posolony.\nDobra jest sól; lecz jeśli sól smak swój utraci, czymże ją przyprawicie? Miejcie sól w sobie i zachowujcie pokój między sobą».\nOto słowo Pańskie."
    }
  ],
  "piesniSugerowane": [
    {
      "numer": "113",
      "piesn": "Wstanę i pójdę",
      "opis": "Pieśń ta wzywa do nawrócenia, o którym mówi pierwsze czytanie: 'Nie odwlekaj nawrócenia do Pana'.",
      "moment": "wejscie"
    },
    {
      "numer": "695",
      "piesn": "Przyjmij, o Najświętszy Panie",
      "opis": "Pieśń o charakterze ofiarnym jest prośbą o przyjęcie darów, które symbolizują nasze nawrócenie i zerwanie z grzechem.",
      "moment": "ofiarowanie"
    },
    {
      "numer": "264",
      "piesn": "Panie, dobry jak chleb",
      "opis": "Eucharystia jest pokarmem dającym siłę do radykalnego odcięcia się od grzechu, do czego wzywa Ewangelia.",
      "moment": "komunia"
    },
    {
      "numer": "114",
      "piesn": "Wydawajcie owoce",
      "opis": "Pieśń ta jest wezwaniem do życia, które przynosi dobre owoce, w przeciwieństwie do drogi grzeszników opisanej w psalmie.",
      "moment": "uwielbienie"
    },
    {
      "numer": "633",
      "piesn": "Za rękę weź mnie, Panie",
      "opis": "Jest to prośba o Boże prowadzenie, aby unikać grzechu i zachować w sobie 'sól' Ewangelii.",
      "moment": "rozeslanie"
    },
    {
      "numer": "608",
      "piesn": "Kto się w opiekę",
      "opis": "Podkreśla wartość zaufania Panu, a nie bogactwom, przed czym ostrzega Księga Syracha.",
      "moment": "ogolne"
    },
    {
      "numer": "100",
      "piesn": "Boże litościwy, zmiłuj się nade mną!",
      "opis": "Pieśń pokutna, która jest odpowiedzią na Boże wezwanie do nawrócenia i unikania grzechu.",
      "moment": "ogolne"
    }
  ]
}