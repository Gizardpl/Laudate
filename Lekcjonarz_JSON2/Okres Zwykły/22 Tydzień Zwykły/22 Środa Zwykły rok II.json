{
  "urlCzytania": "https://liturgia.wiara.pl/doc/425142.Sroda-22-tydzien-zwykly-Rok-II",
  "tytul_dnia": "22 Środa Okresu Zwykłego rok II",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "1 Kor 3, 1-9",
      "opis": "Apostołowie są pomocnikami Boga",
      "tekst": "Nie mogłem, bracia, przemawiać do was jako do ludzi duchowych, lecz jako do cielesnych, jako do niemowląt w Chrystusie.\nMleko wam dawałem, a nie pokarm stały, bo byliście słabi; zresztą i nadal nie jesteście mocni. Ciągle przecież jeszcze jesteście cieleśni. Jeżeli bowiem jest między wami zawiść i niezgoda, to czyż nie jesteście cieleśni i nie postępujecie tylko po ludzku? Skoro jeden mówi: «Ja jestem Pawła», a drugi: «Ja jestem Apollosa», to czyż nie postępujecie tylko po ludzku? Kimże jest Apollos? Albo kim jest Paweł? Sługami, przez których uwierzyliście według tego, co każdemu dał Pan. Ja siałem, Apollos podlewał, lecz Bóg dał wzrost. Otóż nic nie znaczy ten, który sieje, ani ten, który podlewa, tylko Ten, który daje wzrost - Bóg.\nTen, który sieje, i ten, który podlewa, stanowią jedno; każdy według własnego trudu otrzyma należną mu zapłatę. My bowiem jesteśmy pomocnikami Boga, wy zaś - uprawną rolą Bożą i Bożą budowlą.\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 33 (32), 12-13. 14-15. 20-21 (R.: por. 12)",
      "opis": "",
      "tekst": "Refren: Szczęśliwy naród wybrany przez Pana.\nBłogosławiony lud, którego Pan jest Bogiem, *\nnaród, który On wybrał na dziedzictwo dla siebie.\nPan spogląda z nieba, *\nwidzi wszystkich ludzi.\nRefren.\nPatrzy z miejsca, gdzie przebywa, *\nna wszystkich mieszkańców ziemi.\nOn, który serca wszystkich ukształtował, *\nktóry zważa na wszystkie ich czyny.\nRefren.\nDusza nasza oczekuje Pana, *\nOn jest naszą pomocą i tarczą.\nRaduje się w Nim nasze serce, *\nufamy Jego świętemu imieniu.\nRefren."
    },
    {
      "typ": "AKLAMACJA",
      "sigla": "Por. Łk 4, 18",
      "opis": "Aklamacja: Alleluja, alleluja, alleluja.",
      "tekst": "Pan posłał Mnie, abym ubogim niósł dobrą nowinę,\nwięźniom głosił wolność."
    },
    {
      "typ": "EWANGELIA",
      "sigla": "Łk 4, 38-44",
      "opis": "Liczne uzdrowienia",
      "tekst": "Po opuszczeniu synagogi Jezus przyszedł do domu Szymona. A wysoka gorączka trawiła teściową Szymona. I prosili Go za nią. On, stanąwszy nad nią, rozkazał gorączce, i opuściła ją. Zaraz też wstała uzdrowiona i usługiwała im.\nO zachodzie słońca wszyscy, którzy mieli cierpiących na rozmaite choroby, przynosili ich do Niego. On zaś na każdego z nich kładł ręce i uzdrawiał ich. Także złe duchy wychodziły z wielu, wołając: «Ty jesteś Syn Boży!» Lecz On je gromił i nie pozwalał im mówić, ponieważ wiedziały, że On jest Mesjaszem.\nZ nastaniem dnia wyszedł i udał się na miejsce pustynne. A tłumy szukały Go i przyszły aż do Niego; chciały Go zatrzymać, żeby nie odchodził od nich. Lecz On rzekł do nich: «Także innym miastom muszę głosić Dobrą Nowinę o królestwie Bożym, bo po to zostałem posłany».\nI głosił słowo w synagogach Judei.\nOto słowo Pańskie."
    }
  ],
  "piesniSugerowane": [
    {
      "numer": "618",
      "piesn": "Pójdź do Jezusa",
      "opis": "Pieśń jest zaproszeniem do Jezusa, który w Ewangelii uzdrawia chorych i jest źródłem pociechy.",
      "moment": "wejscie"
    },
    {
      "numer": "591",
      "piesn": "Boże, obdarz Kościół Twój",
      "opis": "Modlitwa o jedność Kościoła jest odpowiedzią na problem podziałów we wspólnocie korynckiej, o którym pisze św. Paweł.",
      "moment": "ofiarowanie"
    },
    {
      "numer": "242",
      "piesn": "Jeden chleb",
      "opis": "Eucharystia jednoczy nas w jedno Ciało, co jest lekarstwem na zawiść i niezgodę, przed którymi przestrzega pierwsze czytanie.",
      "moment": "komunia"
    },
    {
      "numer": "601",
      "piesn": "Dzięki, o Panie",
      "opis": "Pieśń dziękczynna jest wyrazem wdzięczności za dar wiary i uzdrowienia, których doświadczają ludzie spotykający Jezusa.",
      "moment": "uwielbienie"
    },
    {
      "numer": "222",
      "piesn": "Idźcie na cały świat",
      "opis": "Pieśń misyjna jest echem słów Jezusa z Ewangelii: 'Także innym miastom muszę głosić Dobrą Nowinę'.",
      "moment": "rozeslanie"
    },
    {
      "numer": "224",
      "piesn": "Ludu kapłański",
      "opis": "Pieśń o Kościele jako ludzie Bożym, 'uprawnej roli Bożej', jest pięknym dopełnieniem obrazów użytych przez św. Pawła.",
      "moment": "ogolne"
    },
    {
      "numer": "608",
      "piesn": "Kto się w opiekę",
      "opis": "Pieśń o ufności w Bożą opiekę jest pocieszeniem dla nas, którzy jesteśmy 'uprawną rolą Bożą' i potrzebujemy Jego łaski do wzrostu.",
      "moment": "ogolne"
    }
  ]
}