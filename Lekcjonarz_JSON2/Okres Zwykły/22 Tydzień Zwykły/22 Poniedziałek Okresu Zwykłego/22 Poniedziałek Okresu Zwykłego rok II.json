{
  "urlCzytania": "https://liturgia.wiara.pl/doc/425144.Poniedzialek-22-tydzien-zwykly-Rok-II",
  "tytul_dnia": "22 Poniedziałek Okresu Zwykłego rok II",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "1 Kor 2, 1-5",
      "opis": "Wiara opiera się na mocy Bożej",
      "tekst": "Bracia, przyszedłszy do was, nie przybyłem, aby błyszcząc słowem i mądrością, głosić wam świadectwo Boże. Postanowiłem bowiem, będąc wśród was, nie znać niczego więcej, jak tylko Jezusa Chrystusa, i to ukrzyżowanego. I stanąłem przed wami w słabości i w bojaźni, i z wielkim drżeniem. A mowa moja i moje głoszenie nauki nie miały nic z uwodzących przekonywaniem słów mądrości, lecz były ukazywaniem ducha i mocy, aby wiara wasza opierała się nie na mądrości ludzkiej, lecz na mocy Bożej.\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 119 (118), 97-98. 99-100. 101-102 (R.: 97a)",
      "opis": "",
      "tekst": "Refren: Jakże miłuję Prawo Twoje, Panie.\nJakże miłuję Prawo Twoje, Panie, *\nprzez cały dzień nad nim rozmyślam.\nPrzez Twe przykazanie stałem się mędrszym od wrogów, *\nbo jest ono moim na wieki.\nRefren.\nJestem roztropniejszy od wszystkich, którzy mnie uczą, *\nbo rozmyślam o Twoich napomnieniach.\nJestem rozważniejszy od starców, *\nbo zachowuję Twe postanowienia.\nRefren.\nPowstrzymuję nogi od wszelkiej złej ścieżki, *\naby słów Twoich przestrzegać.\nNie odstępuję od Twoich wyroków, *\nalbowiem Ty mnie pouczasz.\nRefren."
    },
    {
      "typ": "AKLAMACJA",
      "sigla": "Por. Łk 4, 18",
      "opis": "Aklamacja: Alleluja, alleluja, alleluja.",
      "tekst": "Duch Pański spoczywa na Mnie,\nposłał Mnie, abym ubogim niósł dobrą nowinę."
    },
    {
      "typ": "EWANGELIA",
      "sigla": "Łk 4, 16-30",
      "opis": "Jezus nieprzyjęty w Nazarecie",
      "tekst": "Jezus przyszedł do Nazaretu, gdzie się wychował. W dzień szabatu udał się swoim zwyczajem do synagogi i powstał, aby czytać.\nPodano Mu księgę proroka Izajasza. Rozwinąwszy księgę, znalazł miejsce, gdzie było napisane: «Duch Pański spoczywa na Mnie, ponieważ Mnie namaścił i posłał Mnie, abym ubogim niósł dobrą nowinę, więźniom głosił wolność, a niewidomym przejrzenie; abym uciśnionych odsyłał wolnymi, abym obwoływał rok łaski Pana».\nZwinąwszy księgę, oddał słudze i usiadł; a oczy wszystkich w synagodze byli w Niego utkwione.\nPoczął więc mówić do nich: «Dziś spełniły się te słowa Pisma, które słyszeliście». A wszyscy przyświadczali Mu i dziwili się pełnym łaski słowom, które płynęły z ust Jego. I mówili: «Czy nie jest to syn Józefa?»\nWtedy rzekł do nich: «Z pewnością powiecie Mi to przysłowie: Lekarzu, ulecz samego siebie; dokonajże i tu, w swojej ojczyźnie, tego, co wydarzyło się, jak słyszeliśmy, w Kafarnaum».\nI dodał: «Zaprawdę, powiadam wam: Żaden prorok nie jest mile widziany w swojej ojczyźnie. Naprawdę, mówię wam: Wiele wdów było w Izraelu za czasów Eliasza, kiedy niebo pozostawało zamknięte przez trzy lata i sześć miesięcy, tak że wielki głód panował w całym kraju; a Eliasz do żadnej z nich nie został posłany, tylko do owej wdowy w Sarepcie Sydońskiej. I wielu trędowatych było w Izraelu za proroka Elizeusza, a żaden z nich nie został oczyszczony, tylko Syryjczyk Naaman».\nNa te słowa wszyscy w synagodze unieśli się gniewem. Porwawszy się z miejsc, wyrzucili Go z miasta i wyprowadzili aż na urwisko góry, na której zbudowane było ich miasto, aby Go strącić. On jednak, przeszedłszy pośród nich, oddalił się.\nOto słowo Pańskie."
    }
  ],
  "piesniSugerowane": [
    {
      "numer": "109",
      "piesn": "Pan Jezus grzechy nasze",
      "opis": "Pieśń o Chrystusie ukrzyżowanym jest bezpośrednim nawiązaniem do słów św. Pawła, który postanowił 'nie znać niczego więcej, jak tylko Jezusa Chrystusa, i to ukrzyżowanego'.",
      "moment": "wejscie"
    },
    {
      "numer": "614",
      "piesn": "Panie, umocnij wiarę naszą",
      "opis": "Prośba o umocnienie wiary jest kluczowa w kontekście Ewangelii o odrzuceniu Jezusa, które wynikało z braku wiary Jego ziomków.",
      "moment": "ofiarowanie"
    },
    {
      "numer": "239",
      "piesn": "Ja wiem, w Kogo ja wierzę",
      "opis": "Pieśń jest wyznaniem wiary w moc Bożą, a nie mądrość ludzką, o czym naucza św. Paweł w pierwszym czytaniu.",
      "moment": "komunia"
    },
    {
      "numer": "599",
      "piesn": "Czego chcesz od nas, Panie",
      "opis": "Pieśń, będąca hymnem o Prawie Bożym, dobrze współbrzmi z psalmem responsoryjnym, który wychwala Prawo Pana.",
      "moment": "uwielbienie"
    },
    {
      "numer": "222",
      "piesn": "Idźcie na cały świat",
      "opis": "Odrzucenie Jezusa w Nazarecie jest zapowiedzią Jego misji skierowanej do pogan, co czyni tę pieśń misyjną odpowiednią na zakończenie.",
      "moment": "rozeslanie"
    },
    {
      "numer": "629",
      "piesn": "Tyś naszą drogą",
      "opis": "Wobec odrzucenia Jezusa przez swoich, pieśń ta jest aktem ponownego wyboru Chrystusa jako Drogi, Prawdy i Życia.",
      "moment": "ogolne"
    },
    {
      "numer": "609",
      "piesn": "Niechaj z nami będzie Pan",
      "opis": "Pieśń podkreśla wartość Słowa Bożego, które Jezus głosi w synagodze i które jest źródłem prawdziwej mądrości.",
      "moment": "ogolne"
    }
  ]
}