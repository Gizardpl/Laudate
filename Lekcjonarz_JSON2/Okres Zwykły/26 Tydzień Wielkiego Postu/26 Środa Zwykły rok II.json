{
  "urlCzytania": "https://liturgia.wiara.pl/doc/417337.Sroda-26-tydzien-zwykly-Rok-II",
  "tytul_dnia": "26 Środa Zwykły rok II",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Hi 9, 1-12. 14-16",
      "opis": "Człowiek nie może mieć słuszności, spierając się z Bogiem",
      "tekst": "Hiob tak odpowiedział swoim przyjaciołom: «Istotnie. Ja wiem, że tak jest. Jak człowiek może być przed Bogiem prawy? Gdyby się ktoś z nim prawował, nie odpowie raz jeden na tysiąc. Umysłem mądry, a potężny mocą. Któż Mu się sprzeciwi, a ocaleje? Przesunie On góry, choć one nie wiedzą, kto je wywraca w swym gniewie. On ziemię porusza w posadach, tak iż się trzęsą jej filary. Słońcu daje rozkaz, a ono nie wschodzi, na gwiazdy pieczęć nakłada. On sam rozciąga niebiosa, kroczy po morskich głębinach; On stworzył Niedźwiedzicę, Oriona, Plejady i Strefy Południa. On czyni cuda niezbadane, nikt nie zliczy Jego dziwów.\nOto przechodzi, ale Go nie widzę, mija, ale Go nie dostrzegam. Porywa – któż Mu zabroni? Kto Mu powie: Co czynisz? Jakże ja zdołam z Nim mówić? Jakich dobiorę słów wobec Niego? Choć słuszność mam, nie odpowiem, a przecież błagać będę o litość. Jeśli zawołam, czy mi odpowie? Nie mam pewności, czy głos mój słyszy».\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 88 (87), 10b-11. 12-13. 14-15 (R.: por. 3a)",
      "opis": "",
      "tekst": "Refren: Moja modlitwa niech dotrze do Ciebie.\nKażdego dnia wołam do Ciebie, Panie, *\nręce do Ciebie wyciągam.\nCzy uczynisz cud dla umarłych? *\nCzy wstaną cienie, by wielbić Ciebie?\nRefren.\nCzy to w grobach sławi się Twoją łaskę, *\na wierność Twoją w miejscu zagłady?\nCzy Twoje cuda widzi się w ciemnościach, *\na sprawiedliwość w krainie zapomnienia?\nRefren.\nA ja wołam do Ciebie, Panie, *\nniech nad ranem dotrze do Ciebie moja modlitwa.\nCzemu odrzucasz mnie, Panie, *\ni ukrywasz swoje oblicze przede mną?\nRefren."
    },
    {
      "typ": "AKLAMACJA",
      "sigla": "Flp 3, 8b-9a",
      "opis": "Aklamacja: Alleluja, alleluja, aleluja.",
      "tekst": "Wyzułem się ze wszystkiego i uznaję to za śmieci,\nbylebym pozyskał Chrystusa i w Nim się znalazł."
    },
    {
      "typ": "EWANGELIA",
      "sigla": "Łk 9, 57-62",
      "opis": "Naśladowanie Chrystusa wymaga wyrzeczenia",
      "tekst": "Gdy Jezus z uczniami szedł drogą, ktoś powiedział do Niego: «Pójdę za Tobą, dokądkolwiek się udasz».Jezus mu odpowiedział: «Lisy mają nory i ptaki podniebne – gniazda, lecz Syn Człowieczy nie ma miejsca, gdzie by głowę mógł położyć».\nDo innego rzekł: «Pójdź za Mną». Ten zaś odpowiedział: «Panie, pozwól mi najpierw pójść pogrzebać mojego ojca». Odparł mu: «Zostaw umarłym grzebanie ich umarłych, a ty idź i głoś królestwo Boże».\nJeszcze inny rzekł: «Panie, chcę pójść za Tobą, ale pozwól mi najpierw pożegnać się z moimi w domu». Jezus mu odpowiedział: «Ktokolwiek przykłada rękę do pługa, a wstecz się ogląda, nie nadaje się do królestwa Bożego».\nOto słowo Pańskie."
    }
  ],
  "piesniSugerowane": [
    {
      "numer": "618",
      "piesn": "Pójdź do Jezusa",
      "opis": "Pieśń jest zaproszeniem do pójścia za Jezusem, co jest głównym tematem Ewangelii.",
      "moment": "wejscie"
    },
    {
      "numer": "632",
      "piesn": "Wszystko Tobie oddać pragnę",
      "opis": "Pieśń wyraża gotowość do całkowitego poświęcenia się Bogu, do czego wzywa Jezus w Ewangelii.",
      "moment": "ofiarowanie"
    },
    {
      "numer": "264",
      "piesn": "Panie, dobry jak chleb",
      "opis": "Trzecia zwrotka mówi o naśladowaniu Chrystusa, który jest naszym życiem i oczekiwaniem, co jest odpowiedzią na Jego radykalne wezwanie.",
      "moment": "komunia"
    },
    {
      "numer": "599",
      "piesn": "Czego chcesz od nas, Panie",
      "opis": "Hymn ten podkreśla wielkość i majestat Boga Stwórcy, o którym z lękiem i podziwem mówi Hiob w pierwszym czytaniu.",
      "moment": "uwielbienie"
    },
    {
      "numer": "222",
      "piesn": "Idźcie na cały świat",
      "opis": "Pieśń misyjna jest odpowiedzią na wezwanie Jezusa: 'a ty idź i głoś królestwo Boże'.",
      "moment": "rozeslanie"
    },
    {
      "numer": "116",
      "piesn": "Z głębi mojego serca",
      "opis": "Pieśń jest wołaniem do Boga z głębokości, podobnie jak psalm responsoryjny i lamentacje Hioba.",
      "moment": "ogolne"
    },
    {
      "numer": "608",
      "piesn": "Kto się w opiekę",
      "opis": "W kontekście bezdomności Syna Człowieczego i niepewności losu Jego naśladowców, pieśń o ufności w Bożą opiekę nabiera szczególnego znaczenia.",
      "moment": "ogolne"
    }
  ]
}