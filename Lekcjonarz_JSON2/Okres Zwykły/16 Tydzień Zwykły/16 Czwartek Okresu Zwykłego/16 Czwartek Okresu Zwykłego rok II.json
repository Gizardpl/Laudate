{
  "urlCzytania": "https://liturgia.wiara.pl/doc/430382.Czwartek-XVI-tydzien-zwykly-rok-II",
  "tytul_dnia": "16 Czwartek Okresu Zwykłego rok II",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Jr 2, 1-3. 7-8. 12-13",
      "opis": "Odstępstwo Izraela",
      "tekst": "Pan skierował do mnie następujące słowo: «Idź i głoś publicznie w Jerozolimie: Tak mówi Pan: Pamiętam wierność twej młodości, miłość twego narzeczeństwa, kiedy chodziłaś za Mną na pustyni, w ziemi, której nikt nie obsiewa.\nIzrael jest świętością Pana, pierwszym plonem z Jego zbiorów. Ci wszyscy, którzy go spożywają, stają się winni, spotka ich nieszczęście» - mówi Pan.\n«A Ja wprowadziłem was do ziemi urodzajnej, byście spożywali jej owoce i jej zasoby. Weszliście i zbezcześciliście moją ziemię, uczyniliście z mojej posiadłości miejsce pełne odrazy. Kapłani nie mówili: Gdzie jest Pan? Uczeni w Piśmie nie uznawali Mnie; pasterze zbuntowali się przeciw Mnie; prorocy głosili wyrocznie na korzyść Baala i chodzili za tymi, którzy nie dają pomocy.\nNiebo, niechaj cię na to ogarnie osłupienie, groza i wielkie drżenie! - mówi Pan. Bo podwójne zło popełnił mój naród: opuścili Mnie, źródło żywej wody, żeby wykopać sobie cysterny, cysterny popękane, które nie utrzymują wody».\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 36 (35), 6-7b. 8-9. 10-11",
      "opis": "",
      "tekst": "Refren: W Tobie, o Panie, mamy źródło życia.\nDo nieba sięga, Panie, Twoja łaska, *\na Twoja wierność aż po same chmury.\nTwoja sprawiedliwość jak góry wysokie, *\na Twoje wyroki jak ogromna otchłań.\nRefren.\nJak cenna jest Twoja łaska, †\nprzychodzą do Ciebie ludzie *\ni chronią się w cieniu Twych skrzydeł,\nsycą się obfitością Twojego domu, *\npoisz ich potokiem Twojego szczęścia.\nRefren.\nAlbowiem w Tobie jest źródło życia *\ni w Twojej światłości oglądamy światło.\nZachowaj Twą łaskę dla tych, którzy Ciebie znają, *\na sprawiedliwość Twoją dla ludzi prawego serca.\nRefren."
    },
    {
      "typ": "AKLAMACJA",
      "sigla": "Por. Mt 11, 25",
      "opis": "Aklamacja: Alleluja, alleluja, alleluja.",
      "tekst": "Wysławiam Cię, Ojcze, Panie nieba i ziemi,\nże tajemnice królestwa objawiłeś prostaczkom."
    },
    {
      "typ": "EWANGELIA",
      "sigla": "Mt 13, 10-17",
      "opis": "Dlaczego Jezus naucza w przypowieściach?",
      "tekst": "Uczniowie przystąpili do Jezusa i zapytali: «Dlaczego mówisz do nich w przypowieściach?»\nOn im odpowiedział: «Wam dano poznać tajemnice królestwa niebieskiego, im zaś nie dano. Bo kto ma, temu będzie dodane, i w nadmiarze mieć będzie; kto zaś nie ma, temu zabiorą nawet to, co ma. Dlatego mówię do nich w przypowieściach, że patrząc, nie widzą, i słuchając, nie słyszą ani nie rozumieją. Tak spełnia się na nich przepowiednia Izajasza:\n„Słuchać będziecie, a nie zrozumiecie, patrzeć będziecie, a nie zobaczycie. Bo stwardniało serce tego ludu, ich uszy stępiały i oczy swe zamknęli, żeby oczami nie widzieli ani uszami nie słyszeli, ani swym sercem nie rozumieli, i nie nawrócili się, abym ich uzdrowił”. Lecz szczęśliwe oczy wasze, że widzą, i uszy wasze, że słyszą. Bo zaprawdę, powiadam wam: Wielu proroków i sprawiedliwych pragnęło ujrzeć to, na co wy patrzycie, a nie ujrzeli; i usłyszeć to, co wy słyszycie, a nie usłyszeli».\nOto słowo Pańskie."
    }
  ],
  "piesniSugerowane": [
    {
      "numer": "118",
      "piesn": "Bądź mi litościw",
      "opis": "Wobec oskarżeń o niewierność z pierwszego czytania, pieśń ta jest aktem skruchy i prośby o miłosierdzie.",
      "moment": "wejscie"
    },
    {
      "numer": "408",
      "piesn": "Com przyrzekł Bogu",
      "opis": "Pieśń o wierności przymierzu z Bogiem stanowi kontrast do postawy Izraela opisanego przez proroka Jeremiasza.",
      "moment": "ofiarowanie"
    },
    {
      "numer": "236",
      "piesn": "Panie, nie jestem godzien",
      "opis": "Ewangelia mówi o tajemnicach Królestwa. Ta pieśń wyraża pokorę, która jest kluczem do ich zrozumienia.",
      "moment": "komunia"
    },
    {
      "numer": "428",
      "piesn": "Jezu, miłości Twej",
      "opis": "Jest to pieśń uwielbienia za miłość Boga, która jest źródłem życia, co doskonale koresponduje z refrenem psalmu.",
      "moment": "uwielbienie"
    },
    {
      "numer": "427",
      "piesn": "Jezu, Tyś jest światłością",
      "opis": "Pieśń ta jest prośbą o oświecenie serca, abyśmy mogli widzieć i rozumieć tajemnice, o których mówi Jezus.",
      "moment": "rozeslanie"
    },
    {
      "numer": "476",
      "piesn": "My chcemy Boga",
      "opis": "W odpowiedzi na grzech odrzucenia Boga, źródła żywej wody, ta pieśń jest deklaracją powrotu i wierności.",
      "moment": "ogolne"
    },
    {
      "numer": "101",
      "piesn": "Boże, obmyj mnie",
      "opis": "Ewangelia wspomina o zatwardziałości serca, a ta pieśń pokutna prosi o czyste serce, zdolne przyjąć Słowo.",
      "moment": "ogolne"
    }
  ]
}