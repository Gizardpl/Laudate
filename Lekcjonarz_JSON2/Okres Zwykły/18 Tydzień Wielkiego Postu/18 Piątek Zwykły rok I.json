{
  "urlCzytania": "https://liturgia.wiara.pl/doc/430571.Piatek-XVIII-tydzien-zwykly-rok-I",
  "tytul_dnia": "18 Piątek Zwykły rok I",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Pwt 4, 32-40",
      "opis": "Wielkość Bożego wybrania",
      "tekst": "Mojżesz tak powiedział do ludu:\n«Zapytaj dawnych czasów, które były przed tobą, zaczynając od dnia, w którym Bóg stworzył człowieka na ziemi, zapytaj od jednego krańca niebios do drugiego, czy nastąpiło tak wielkie wydarzenie jak to lub czy słyszano o czymś podobnym? Czy słyszał jakiś naród głos Boży z ognia, jak ty słyszałeś, i pozostał żywy? Czy usiłował Bóg przyjść i wybrać sobie jeden naród spośród innych narodów przez doświadczenia, znaki, cuda i wojny, ręką mocną i wyciągniętym ramieniem, dziełami przerażającymi, jak to wszystko, co tobie uczynił Pan, Bóg twój, w Egipcie na twoich oczach? Widziałeś to wszystko, byś poznał, że Pan jest Bogiem, a poza Nim nie ma innego.\nZ niebios pozwolił ci słyszeć swój głos, aby cię pouczyć. Na ziemi dał ci zobaczyć swój ogień ogromny i słyszeć swoje słowa spośród ognia. Ponieważ umiłował twych przodków, wybrał po nich ich potomstwo i wyprowadził cię z Egiptu sam ogromną swoją potęgą. Na twoich oczach, ze względu na ciebie wydziedziczył obce narody, większe i silniejsze od ciebie, by cię wprowadzić w posiadanie ich ziemi, jak to jest dzisiaj.\nPoznaj dzisiaj i rozważ w swym sercu, że Pan jest Bogiem, a na niebie wysoko i na ziemi nisko nie ma innego. Strzeż Jego praw i nakazów, które ja dziś polecam tobie wypełniać; by dobrze ci się wiodło i twym synom po tobie; byś przedłużył swe dni na ziemi, którą na zawsze daje ci Pan, Bóg twój».\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 77 (76), 12-13. 14-15. 16 i 21 (R.: por. 12b)",
      "opis": "",
      "tekst": "Refren: Wspominam, Panie, dawne Twoje cuda.\nWspominam dzieła Pana, *\noto wspominam Twoje dawne cuda.\nRozmyślam o wszystkich Twych dziełach *\ni czyny Twoje wspominam.\nRefren.\nBoże, Twoja droga jest święta, *\nktóry z bogów dorówna wielkością naszemu Bogu?\nTy jesteś Bogiem działającym cuda, *\nludziom objawiłeś swą potęgę.\nRefren.\nRamieniem swoim Twój lud wybawiłeś, *\nsynów Jakuba i Józefa.\nWiodłeś Twój lud jak trzodę *\nręką Mojżesza i Aarona.\nRefren."
    },
    {
      "typ": "AKLAMACJA",
      "sigla": "Mt 5, 10",
      "opis": "Aklamacja: Alleluja, alleluja, alleluja.",
      "tekst": "Błogosławieni, którzy cierpią prześladowanie dla sprawiedliwości,\nalbowiem do nich należy królestwo niebieskie."
    },
    {
      "typ": "EWANGELIA",
      "sigla": "Mt 16, 24-28",
      "opis": "Konieczność wyrzeczenia",
      "tekst": "Jezus rzekł do swoich uczniów: «Jeśli ktoś chce pójść za Mną, niech się zaprze samego siebie, niech weźmie krzyż swój i niech Mnie naśladuje. Bo kto chce zachować swoje życie, straci je; a kto straci swe życie z mego powodu, znajdzie je. Cóż bowiem za korzyść odniesie człowiek, choćby cały świat zyskał, a na swej duszy szkodę poniósł? Albo co da człowiek w zamian za swoją duszę?\nAlbowiem Syn Człowieczy przyjdzie w chwale Ojca swego razem z aniołami swoimi i wtedy odda każdemu według jego postępowania. Zaprawdę, powiadam wam: Niektórzy z tych, co tu stoją, nie zaznają śmierci, aż ujrzą Syna Człowieczego przychodzącego w królestwie swoim».\nOto słowo Pańskie."
    }
  ],
  "piesniSugerowane": [
    {
      "numer": "353",
      "piesn": "Krzyżu Chrystusa, bądźże pochwalony",
      "opis": "Pieśń bezpośrednio nawiązuje do wezwania z Ewangelii: 'niech weźmie krzyż swój i niech Mnie naśladuje'.",
      "moment": "wejscie"
    },
    {
      "numer": "119",
      "piesn": "Boże, w dobroci",
      "opis": "Pieśń jest dziękczynieniem za wielkie dzieła Boże, które wspomina pierwsze czytanie i psalm responsoryjny.",
      "moment": "ofiarowanie"
    },
    {
      "numer": "236",
      "piesn": "Panie, nie jestem godzien",
      "opis": "Wyraża postawę pokory i uniżenia, która jest konieczna, by stracić swe życie dla Chrystusa i odnaleźć je na nowo.",
      "moment": "komunia"
    },
    {
      "numer": "513",
      "piesn": "Ciebie, Boga, wysławiamy",
      "opis": "Hymn 'Te Deum' jest wyrazem uwielbienia dla Boga, którego wielkość i wyjątkowość podkreśla pierwsze czytanie.",
      "moment": "uwielbienie"
    },
    {
      "numer": "425",
      "piesn": "Idźcie na cały świat",
      "opis": "Po usłyszeniu wezwania do naśladowania Chrystusa, jesteśmy posłani, aby świadczyć o Nim aż po krańce ziemi.",
      "moment": "rozeslanie"
    },
    {
      "numer": "354",
      "piesn": "Krzyżu święty, nade wszystko",
      "opis": "Jest to kolejna pieśń pasyjna, która pomaga rozważać tajemnicę krzyża w kontekście wezwania Jezusa.",
      "moment": "ogolne"
    },
    {
      "numer": "476",
      "piesn": "My chcemy Boga",
      "opis": "Pieśń ta jest odpowiedzią na pytanie z Ewangelii: 'Cóż za korzyść odniesie człowiek, choćby cały świat zyskał, a na swej duszy szkodę poniósł?'.",
      "moment": "ogolne"
    }
  ]
}