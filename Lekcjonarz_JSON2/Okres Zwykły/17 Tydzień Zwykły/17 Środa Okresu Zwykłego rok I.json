{
  "urlCzytania": "https://liturgia.wiara.pl/doc/430475.Sroda-XVII-tydzien-zwykly-rok-I",
  "tytul_dnia": "17 Środa Okresu Zwykłego rok I",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Wj 34, 29-35",
      "opis": "Twarz Mojżesza promienieje",
      "tekst": "Gdy Mojżesz zstępował z góry Synaj z dwiema tablicami Świadectwa w ręku, nie wiedział, że skóra na jego twarzy promieniała na skutek rozmowy z Panem. Gdy Aaron i Izraelici zobaczyli Mojżesza z dala i ujrzeli, że skóra na jego twarzy promienieje, bali się zbliżyć do niego. A gdy Mojżesz ich przywołał, Aaron i wszyscy przywódcy zgromadzenia przyszli do niego, i Mojżesz rozmawiał z nimi. Potem przyszli także Izraelici, a on nakazał im wszystko, co Pan mu powiedział na górze Synaj.\nGdy Mojżesz zakończył z nimi rozmowę, nałożył zasłonę na twarz. Ilekroć Mojżesz wchodził przed oblicze Pana na rozmowę z Nim, zdejmował zasłonę aż do wyjścia. Gdy zaś wychodził, mówił Izraelitom to, co mu Pan rozkazał. I wtedy to Izraelici mogli widzieć twarz Mojżesza, że promienieje skóra na twarzy Mojżesza. A Mojżesz znów nakładał zasłonę na twarz, póki nie wszedł na rozmowę z Panem.\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 99 (98), 5-6. 7 i 9 (R.: por. 9c)",
      "opis": "",
      "tekst": "Refren: Jesteś najświętszy, Boże nasz i Panie.\nWysławiajcie Pana, naszego Boga, *\npadajcie przed podnóżkiem stóp Jego, bo On jest święty.\nWśród Jego kapłanów są Mojżesz, Aaron i Samuel †\nwśród tych, którzy wzywali Jego imienia, *\nwzywali Pana, a On ich wysłuchał.\nRefren.\nPrzemawiał do nich w słupie obłoku, *\na oni strzegli przykazań i prawa, które im nadał.\nWysławiajcie Pana, Boga naszego, †\npokłon oddajcie Jego świętej górze, *\nbo Pan nasz i Bóg jest święty.\nRefren."
    },
    {
      "typ": "AKLAMACJA",
      "sigla": "J 15, 15b",
      "opis": "Aklamacja: Alleluja, alleluja, alleluja.",
      "tekst": "Nazwałem was przyjaciółmi,\nalbowiem oznajmiłem wam wszystko, co usłyszałem od Ojca mego."
    },
    {
      "typ": "EWANGELIA",
      "sigla": "Mt 13, 44-46",
      "opis": "Przypowieści o skarbie i perle",
      "tekst": "Jezus opowiedział tłumom taką przypowieść:\n«Królestwo niebieskie podobne jest do skarbu ukrytego w roli. Znalazł go pewien człowiek i ukrył ponownie. Uradowany poszedł, sprzedał wszystko, co miał, i kupił tę rolę. Dalej, podobne jest królestwo niebieskie do kupca poszukującego pięknych pereł. Gdy znalazł jedną drogocenną perłę, poszedł, sprzedał wszystko, co miał, i kupił ją».\nOto słowo Pańskie."
    }
  ],
  "piesniSugerowane": [
    {
      "numer": "427",
      "piesn": "Jezu, Tyś jest światłością",
      "opis": "Pieśń nawiązuje do promieniejącej twarzy Mojżesza, która jest odbiciem chwały Bożej, a której pełnią jest sam Chrystus.",
      "moment": "wejscie"
    },
    {
      "numer": "409",
      "piesn": "Cóż Ci, Jezu, damy",
      "opis": "W odpowiedzi na odnalezienie skarbu Królestwa Niebieskiego, ta pieśń jest aktem oddania wszystkiego, co mamy.",
      "moment": "ofiarowanie"
    },
    {
      "numer": "240",
      "piesn": "Panie, Tyś nam droższy",
      "opis": "Pieśń ta doskonale oddaje sens przypowieści o skarbie i perle, podkreślając, że Chrystus jest najcenniejszym darem.",
      "moment": "komunia"
    },
    {
      "numer": "513",
      "piesn": "Ciebie, Boga, wysławiamy",
      "opis": "Hymn 'Te Deum' jest wyrazem uwielbienia dla świętości Boga, o której mówi psalm responsoryjny.",
      "moment": "uwielbienie"
    },
    {
      "numer": "476",
      "piesn": "My chcemy Boga",
      "opis": "Pieśń jest deklaracją wyboru Boga ponad wszystkie inne wartości, co jest postawą człowieka, który znalazł skarb.",
      "moment": "rozeslanie"
    },
    {
      "numer": "486",
      "piesn": "Panie, pragnienia ludzkich serc",
      "opis": "Wyraża poszukiwanie ostatecznej wartości, którą jest Królestwo Boże, jak w przypowieści o kupcu szukającym pereł.",
      "moment": "ogolne"
    },
    {
      "numer": "494",
      "piesn": "Pójdź do Jezusa",
      "opis": "Jest zaproszeniem do odkrycia w Jezusie największego skarbu i pójścia za Nim bez wahania.",
      "moment": "ogolne"
    }
  ]
}