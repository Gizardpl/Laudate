{
  "url": "https://liturgia.wiara.pl/doc/414040.Poniedzialek-34-tydzien-zwykly-Rok-II",
  "tytul_dnia": "34 Poniedziałek zwykły rok II",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Ap 14, 1-3. 4b-5",
      "opis": "Pieśń odkupionych przez Baranka",
      "tekst": "Ja, Jan, ujrzałem: A oto Baranek stojący na górze Syjon, a z Nim sto czterdzieści cztery tysiące, mające imię Jego i imię Jego Ojca wypisane na czołach. I usłyszałem głos z nieba, jakby głos mnogich wód i jakby głos wielkiego gromu. A głos, który usłyszałem, brzmiał tak, jak gdyby harfiarze uderzali w swe harfy. I śpiewają jakby pieśń nową przed tronem i przed czterema Istotami żyjącymi, i przed Starcami: a nikt tej pieśni nie mógł się nauczyć prócz stu czterdziestu czterech tysięcy – wykupionych z ziemi. Ci Barankowi towarzyszą, dokądkolwiek idzie; ci spośród ludzi zostali wykupieni na pierwociny dla Boga i dla Baranka, a w ustach ich kłamstwa nie znaleziono: są bez zarzutu.\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 24 (23), 1b-2. 3-4b. 5-6 (R.: por. 6)",
      "opis": "",
      "tekst": "Refren: Oto lud wierny, szukający Boga.\nDo Pana należy ziemia i wszystko, co ją napełnia, *\nświat cały i jego mieszkańcy.\nAlbowiem On go na morzach osadził *\ni utwierdził ponad rzekami.\nRefren.\nKto wstąpi na górę Pana, *\nkto stanie w Jego świętym miejscu?\nCzłowiek rąk nieskalanych i czystego serca, *\nktórego dusza nie lgnęła do marności.\nRefren.\nOn otrzyma błogosławieństwo od Pana *\ni zapłatę od Boga, swego Zbawcy.\nOto pokolenie tych, którzy Go szukają, *\nktórzy szukają oblicza Boga Jakuba.\nRefren."
    },
    {
      "typ": "AKLAMACJA",
      "sigla": "Por. Mt 24, 42a. 44",
      "opis": "Aklamacja: Alleluja, alleluja, alleluja.",
      "tekst": "Czuwajcie i bądźcie gotowi,\nbo o godzinie, której się nie domyślacie, Syn Człowieczy przyjdzie."
    },
    {
      "typ": "EWANGELIA",
      "sigla": "Łk 21, 1-4",
      "opis": "Wdowi grosz",
      "tekst": "Gdy Jezus podniósł oczy, zobaczył, jak bogaci wrzucali swe ofiary do skarbony. Zobaczył też, jak pewna uboga wdowa wrzuciła tam dwa pieniążki, i rzekł:\n«Prawdziwie, powiadam wam: Ta uboga wdowa wrzuciła więcej niż wszyscy inni. Wszyscy bowiem wrzucali na ofiarę Bogu z tego, co im zbywało; ta zaś z niedostatku swego wrzuciła wszystko, co miała na utrzymanie».\nOto słowo Pańskie."
    }
  ],
  "piesniSugerowane": [
    {
      "numer": "619",
      "piesn": "Pójdźmy do Pana",
      "opis": "Pieśń wzywa do oddania pokłonu Bogu, a psalm pyta 'Kto wstąpi na górę Pana?'. Tą górą jest Syjon, gdzie stoi Baranek z pierwszego czytania.",
      "moment": "wejscie"
    },
    {
      "numer": "632",
      "piesn": "Wszystko Tobie oddać pragnę",
      "opis": "Pieśń doskonale oddaje postawę ubogiej wdowy z Ewangelii, która ofiarowała wszystko, co miała na utrzymanie.",
      "moment": "ofiarowanie"
    },
    {
      "numer": "233",
      "piesn": "Bądźże pozdrowiona",
      "opis": "W Komunii przyjmujemy Baranka Bożego. Ta pieśń jest hołdem złożonym Mu, na wzór nowej pieśni śpiewanej przez zbawionych w Apokalipsie.",
      "moment": "komunia"
    },
    {
      "numer": "595",
      "piesn": "Cały świat niech śpiewa",
      "opis": "Dziękczynienie za dar zbawienia i wezwanie całego świata do radości w Bogu, co jest echem wizji z Apokalipsy.",
      "moment": "uwielbienie"
    },
    {
      "numer": "586",
      "piesn": "Błogosław Panie nas",
      "opis": "Pieśń jest prośbą o błogosławieństwo, aby nasze życie było ofiarą miłą Bogu, jak dar ubogiej wdowy.",
      "moment": "rozeslanie"
    },
    {
      "numer": "553",
      "piesn": "Bądź uwielbion",
      "opis": "Pieśń chwali Boga w Jego świętych, co nawiązuje do wizji stu czterdziestu czterech tysięcy stojących z Barankiem na górze Syjon.",
      "moment": "ogolne"
    },
    {
      "numer": "1",
      "piesn": "Błogosławieni",
      "opis": "Psalm i pierwsze czytanie mówią o ludziach czystego serca i bez zarzutu. Pieśń o błogosławieństwach jest nowotestamentowym rozwinięciem tej myśli.",
      "moment": "ogolne"
    }
  ]
}