{
  "urlCzytania": "https://liturgia.wiara.pl/doc/426086.Poniedzialek-XII-tydzien-zwykly-rok-I",
  "tytul_dnia": "12 Poniedziałek Zwykły rok I",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Rdz 12, 1-9",
      "opis": "Powołanie Abrahama",
      "tekst": "Pan Bóg rzekł do Abrama: «Wyjdź z twojej ziemi rodzinnej i z domu twego ojca do kraju, który ci ukażę. Uczynię bowiem z ciebie wielki naród, będę ci błogosławił i twoje imię rozsławię: staniesz się błogosławieństwem. Będę błogosławił tym, którzy tobie błogosławić będą, a tym, którzy tobie będą złorzeczyli, i Ja będę złorzeczył. Przez ciebie będą otrzymywały błogosławieństwo ludy całej ziemi».\nAbram udał się w drogę, jak mu Pan rozkazał, a z nim poszedł i Lot. Abram miał siedemdziesiąt pięć lat, gdy wyszedł z Charanu. I zabrał Abram z sobą swoją żonę, Saraj, swego bratanka, Lota, i cały dobytek, jaki obaj posiadali, oraz służbę, którą nabyli w Charanie, i wyruszyli, aby się udać do Kanaanu.\nGdy zaś przybyli do Kanaanu, Abram przeszedł przez ten kraj aż do pewnej miejscowości koło Sychem, do dębu More. – A w kraju tym mieszkali wówczas Kananejczycy.\nPan, ukazawszy się Abramowi, rzekł: «Twojemu potomstwu oddaję właśnie tę ziemię». Abram zbudował tam ołtarz dla Pana, który mu się ukazał.\nStamtąd zaś przeniósł się na wzgórze na wschód od Betel i rozbił swój namiot pomiędzy Betel od zachodu i Aj od wschodu. Tam również zbudował ołtarz dla Pana i wzywał imienia Jego.\nZwinąwszy namioty, Abram wędrował z miejsca na miejsce w stronę Negebu.\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 33 (32), 12-13. 18-19. 20 i 22 (R.: por. 12)",
      "opis": "",
      "tekst": "Refren: Szczęśliwy naród wybrany przez Pana.\nBłogosławiony lud, którego Pan jest Bogiem, *\nnaród, który On wybrał na dziedzictwo dla siebie.\nPan spogląda z nieba, *\nwidzi wszystkich ludzi.\nRefren.\nOczy Pana zwrócone na bogobojnych, *\nna tych, którzy oczekują Jego łaski,\naby ocalił ich życie od śmierci *\ni żywił ich w czasie głodu.\nRefren.\nDusza nasza oczekuje Pana, *\nOn jest naszą pomocą i tarczą.\nPanie, niech nas ogarnie Twoja łaska, *\nwedług nadziei pokładanej w Tobie.\nRefren."
    },
    {
      "typ": "AKLAMACJA",
      "sigla": "Por. Hbr 4, 12",
      "opis": "Aklamacja: Alleluja, alleluja, alleluja.",
      "tekst": "Żywe jest słowo Boże i skuteczne,\nzdolne osądzić pragnienia i myśli serca."
    },
    {
      "typ": "EWANGELIA",
      "sigla": "Mt 7, 1-5",
      "opis": "Usuń najpierw belkę ze swego oka",
      "tekst": "Jezus powiedział do swoich uczniów:\n«Nie sądźcie, abyście nie byli sądzeni. Bo takim sądem, jakim sądzicie, i was osądzą; i taką miarą, jaką wy mierzycie, wam odmierzą.\nCzemu to widzisz drzazgę w oku swego brata, a nie dostrzegasz belki we własnym oku? Albo jak możesz mówić swemu bratu: Pozwól, że usunę drzazgę z twego oka, podczas gdy belka tkwi w twoim oku? Obłudniku, usuń najpierw belkę ze swego oka, a wtedy przejrzysz, ażeby usunąć drzazgę z oka twego brata».\nOto słowo Pańskie."
    }
  ],
  "piesniSugerowane": [
    {
      "numer": "96",
      "piesn": "Kto się w opiekę",
      "opis": "Pieśń wyraża zaufanie Bogu, które było fundamentem drogi Abrahama, posłusznego Bożemu wezwaniu.",
      "moment": "wejscie"
    },
    {
      "numer": "408",
      "piesn": "Com przyrzekł Bogu",
      "opis": "Powołanie Abrahama jest wzorem naszego powołania. Ta pieśń jest odnowieniem naszej wierności Bogu.",
      "moment": "ofiarowanie"
    },
    {
      "numer": "118",
      "piesn": "Bądź mi litościw",
      "opis": "Wobec wezwania do nieosądzania, ta pieśń jest aktem pokory i prośbą o Boże miłosierdzie nad naszą słabością.",
      "moment": "komunia"
    },
    {
      "numer": "506",
      "piesn": "Wysławiajcie Pana",
      "opis": "Jest to pieśń uwielbienia dla Boga, który wybiera sobie lud na dziedzictwo, jak mówi psalm responsoryjny.",
      "moment": "uwielbienie"
    },
    {
      "numer": "419",
      "piesn": "Gdzie miłość wzajemna",
      "opis": "Ewangelia wzywa do miłości braterskiej, która powstrzymuje od osądzania. Ta pieśń jest modlitwą o taką miłość.",
      "moment": "rozeslanie"
    },
    {
      "numer": "101",
      "piesn": "Boże, obmyj mnie",
      "opis": "Prośba o oczyszczenie serca, abyśmy mogli najpierw dostrzec 'belkę we własnym oku', zanim osądzimy brata.",
      "moment": "ogolne"
    },
    {
      "numer": "425",
      "piesn": "Idźcie na cały świat",
      "opis": "Abraham stał się błogosławieństwem dla wszystkich ludów. My jesteśmy posłani, by nieść błogosławieństwo Ewangelii.",
      "moment": "ogolne"
    }
  ]
}