{
  "urlCzytania": "https://liturgia.wiara.pl/doc/418123.Poniedzialek-24-tydzien-zwykly-Rok-I",
  "tytul_dnia": "24 Poniedziałek Okresu Zwykłego rok I",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "1 Tm 2, 1-8",
      "opis": "Wspólne błagania za wszystkich ludzi",
      "tekst": "Polecam przede wszystkim, by prośby, modlitwy, wspólne błagania, dziękczynienia odprawiane były za wszystkich ludzi: za królów i za wszystkich sprawujących władzę, abyśmy mogli prowadzić życie ciche i spokojne z całą pobożnością i godnością. Jest to bowiem dobre i miłe w oczach Zbawiciela naszego, Boga, który pragnie, by wszyscy ludzie zostali zbawieni i doszli do poznania prawdy.\nAlbowiem jeden jest Bóg, jeden też pośrednik między Bogiem a ludźmi, człowiek, Chrystus Jezus, który wydał siebie samego na okup za wszystkich, jako świadectwo, w oznaczonym czasie. Ze względu na nie ja zostałem ustanowiony głosicielem i apostołem - mówię prawdę, nie kłamię - nauczycielem pogan w wierze i prawdzie.\nChcę więc, by mężczyźni modlili się na każdym miejscu, podnosząc ręce czyste, bez gniewu i sporów.\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 28 (27), 2. 7. 8-9 (R.: por. 6)",
      "opis": "",
      "tekst": "Refren: Pan Bóg usłyszał głos mego błagania.\nUsłysz głos mojego błagania, *\ngdy wołam do Ciebie\ni gdy wznoszę ręce *\ndo świętego przybytku Twego.\nRefren.\nPan moją mocą i tarczą, *\nzaufało Mu moje serce.\nPomógł mi, więc moje serce się cieszy *\ni moją pieśnią Go sławię.\nRefren.\nPan jest zbawczą mocą dla swojego ludu, *\ntwierdzą zbawienia dla swego pomazańca.\nOcal swój lud i błogosław swojemu dziedzictwu, *\nbądź im pasterzem, weź ich w opiekę na wieki.\nRefren."
    },
    {
      "typ": "AKLAMACJA",
      "sigla": "Por. J 3, 16",
      "opis": "Aklamacja: Alleluja, alleluja, alleluja.",
      "tekst": "Tak Bóg umiłował świat, że dał swojego Syna Jednorodzonego;\nkażdy, kto w Niego wierzy, ma życie wieczne."
    },
    {
      "typ": "EWANGELIA",
      "sigla": "Łk 7, 1-10",
      "opis": "Uzdrowienie sługi setnika",
      "tekst": "Gdy Jezus dokończył wszystkich swoich mów do słuchającego Go ludu, wszedł do Kafarnaum. Sługa pewnego setnika, szczególnie przez niego ceniony, chorował i bliski był śmierci. Skoro setnik posłyszał o Jezusie, wysłał do Niego starszyznę żydowską z prośbą, żeby przyszedł i uzdrowił mu sługę.\nCi zjawili się u Jezusa i prosili Go usilnie: «Godzien jest, żebyś mu to wyświadczył - mówili - miłuje bowiem nasz naród i sam zbudował nam synagogę». Jezus przeto zdążał z nimi.\nA gdy był już niedaleko domu, setnik wysłał do Niego przyjaciół ze słowami: «Panie, nie trudź się, bo nie jestem godzien, abyś wszedł pod dach mój. I dlatego ja sam nie uważałem się za godnego przyjść do Ciebie. Lecz powiedz słowo, a mój sługa odzyska zdrowie. Bo i ja, choć podlegam władzy, mam pod sobą żołnierzy. Mówię temu: „Idź!” - a idzie; drugiemu: „Przyjdź!” - a przychodzi; a mojemu słudze: „Zrób to!” - a robi».\nGdy Jezus to usłyszał, zadziwił się nad nim, i zwróciwszy się do tłumu, który szedł za Nim, rzekł: «Powiadam wam: Tak wielkiej wiary nie znalazłem nawet w Izraelu».\nA gdy wysłańcy wrócili do domu, zastali sługę zdrowego.\nOto słowo Pańskie."
    }
  ],
  "piesniSugerowane": [
    {
      "numer": "614",
      "piesn": "Panie, umocnij wiarę naszą",
      "opis": "Pieśń ta jest prośbą o wiarę, której niezwykły przykład dał setnik z Ewangelii.",
      "moment": "wejscie"
    },
    {
      "numer": "695",
      "piesn": "Przyjmij, o Najświętszy Panie",
      "opis": "W ofierze składamy nasze prośby i błagania za wszystkich ludzi, do czego zachęca pierwsze czytanie.",
      "moment": "ofiarowanie"
    },
    {
      "numer": "699",
      "piesn": "Panie, nie jestem godzien",
      "opis": "Słowa tej pieśni są echem słów setnika z Ewangelii, które powtarzamy przed przyjęciem Komunii Świętej.",
      "moment": "komunia"
    },
    {
      "numer": "601",
      "piesn": "Dzięki, o Panie",
      "opis": "Dziękczynienie za dar wiary i za Jezusa, jedynego pośrednika, o którym mówi św. Paweł, jest stosowną pieśnią uwielbienia.",
      "moment": "uwielbienie"
    },
    {
      "numer": "591",
      "piesn": "Boże, obdarz Kościół Twój",
      "opis": "Modlitwa za Kościół i świat, do której wzywa pierwsze czytanie, jest dobrym zwieńczeniem liturgii.",
      "moment": "rozeslanie"
    },
    {
      "numer": "239",
      "piesn": "Ja wiem, w Kogo ja wierzę",
      "opis": "Pieśń jest wyznaniem wiary w moc Chrystusa, którą w Ewangelii rozpoznał pogański setnik.",
      "moment": "ogolne"
    },
    {
      "numer": "635",
      "piesn": "Boże, coś Polskę",
      "opis": "Pieśń ta jest przykładem modlitwy za naród i sprawujących władzę, do której zachęca św. Paweł w Liście do Tymoteusza.",
      "moment": "ogolne"
    }
  ]
}