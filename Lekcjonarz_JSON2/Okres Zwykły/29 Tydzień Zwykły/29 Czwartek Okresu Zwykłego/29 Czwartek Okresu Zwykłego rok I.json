{
  "url": "https://liturgia.wiara.pl/doc/415673.Czwartek-29-tydzien-zwykly-Rok-I",
  "tytul_dnia": "29 Czwartek Okresu Zwykłego rok I",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Rz 6, 19-23",
      "opis": "Po wyzwoleniu z grzechu oddać się na służbę Bogu",
      "tekst": "Bracia:\nZe względu na przyrodzoną waszą słabość posługuję się porównaniem wziętym z ludzkich stosunków: jak oddawaliście członki wasze na służbę nieczystości i nieprawości, pogrążając się w nieprawość, tak teraz wydajcie członki wasze na służbę sprawiedliwości, dla uświęcenia.\nKiedy bowiem byliście niewolnikami grzechu, byliście wolni od służby sprawiedliwości. Jakiż jednak pożytek mieliście wówczas z tych czynów, których się teraz wstydzicie? Przecież końcem ich jest śmierć.\nTeraz zaś, po wyzwoleniu z grzechu i oddaniu się na służbę Bogu, jako owoc zbieracie uświęcenie. A końcem tego - życie wieczne. Albowiem zapłatą za grzech jest śmierć, a łaska przez Boga dana - to życie wieczne w Chrystusie Jezusie, Panu naszym.\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 1, 1-2. 3. 4 i 6 (R.: por. Ps 40, 5a)",
      "opis": "",
      "tekst": "Refren: Szczęśliwy człowiek, który ufa Panu.\nSzczęśliwy człowiek,\nktóry nie idzie za radą występnych, †\nnie wchodzi na drogę grzeszników *\ni nie zasiada w gronie szyderców,\nlecz w Prawie Pańskim upodobał sobie *\ni rozmyśla nad nim dniem i nocą.\nRefren.\nOn jest jak drzewo zasadzone nad płynącą wodą, *\nktóre wydaje owoc w swoim czasie.\nLiście jego nie więdną, *\na wszystko, co czyni, jest udane.\nRefren.\nCo innego grzesznicy: *\nsą jak plewa, którą wiatr rozmiata.\nAlbowiem droga sprawiedliwych jest Panu znana, *\na droga występnych zaginie.\nRefren."
    },
    {
      "typ": "AKLAMACJA",
      "sigla": "Flp 3, 8b-9a",
      "opis": "Aklamacja: Alleluja, alleluja, alleluja.",
      "tekst": "Wyzułem się ze wszystkiego i uznaję to za śmieci,\nbylebym pozyskał Chrystusa i w Nim się znalazł."
    },
    {
      "typ": "EWANGELIA",
      "sigla": "Łk 12, 49-53",
      "opis": "Ewangelia powodem rozłamu",
      "tekst": "Jezus powiedział do swoich uczniów:\n«Przyszedłem ogień rzucić na ziemię i jakże pragnę, ażeby już zapłonął. Chrzest mam przyjąć, i jakiej doznaję udręki, aż się to stanie.\nCzy myślicie, że przyszedłem dać ziemi pokój? Nie, powiadam wam, lecz rozłam. Odtąd bowiem pięcioro będzie podzielonych w jednym domu: troje stanie przeciw dwojgu, a dwoje przeciw trojgu; ojciec przeciw synowi, a syn przeciw ojcu; matka przeciw córce, a córka przeciw matce; teściowa przeciw synowej, a synowa przeciw teściowej».\nOto słowo Pańskie."
    }
  ],
  "piesniSugerowane": [
    {
      "numer": "614",
      "piesn": "Panie, umocnij wiarę naszą",
      "opis": "Wobec słów Jezusa o rozłamie i konieczności wyboru, ta pieśń jest prośbą o siłę do trwania przy Chrystusie.",
      "moment": "wejscie"
    },
    {
      "numer": "632",
      "piesn": "Wszystko Tobie oddać pragnę",
      "opis": "Pierwsze czytanie wzywa do oddania się na służbę sprawiedliwości. Ta pieśń jest aktem ofiarowania Bogu całego siebie.",
      "moment": "ofiarowanie"
    },
    {
      "numer": "215",
      "piesn": "Duchu Najświętszy",
      "opis": "Jezus mówi o ogniu, który pragnie rzucić na ziemię. W Komunii prosimy Ducha Świętego, by ten ogień miłości zapłonął w naszych sercach.",
      "moment": "komunia"
    },
    {
      "numer": "221",
      "piesn": "Przyjdź, Duchu Święty, napełnij me serce",
      "opis": "Dziękczynienie za dar Ducha Świętego, który jest ogniem miłości i umocnieniem w trudnych wyborach, o których mówi Ewangelia.",
      "moment": "uwielbienie"
    },
    {
      "numer": "639",
      "piesn": "Nie rzucim, Chryste",
      "opis": "Pieśń jest wyznaniem wierności Chrystusowi wbrew przeciwnościom i rozłamom, o których mówi Ewangelia.",
      "moment": "rozeslanie"
    },
    {
      "numer": "1",
      "piesn": "Błogosławieni",
      "opis": "Psalm mówi o szczęściu człowieka, który ma upodobanie w Prawie Pańskim. Pieśń o błogosławieństwach jest nowotestamentowym rozwinięciem tej myśli.",
      "moment": "ogolne"
    },
    {
      "numer": "586",
      "piesn": "Błogosław Panie nas",
      "opis": "Pieśń jest prośbą o błogosławieństwo, abyśmy, wyzwoleni z grzechu, mogli owocnie służyć Bogu, jak zachęca św. Paweł.",
      "moment": "ogolne"
    }
  ]
}