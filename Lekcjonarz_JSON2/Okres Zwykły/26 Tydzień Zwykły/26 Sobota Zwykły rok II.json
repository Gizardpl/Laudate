{
  "urlCzytania": "https://liturgia.wiara.pl/doc/417334.Sobota-26-tydzien-zwykly-Rok-II",
  "tytul_dnia": "26 Sobota Okresu Zwykłego rok II",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Hi 42, 1-3. 5-6. 12-17",
      "opis": "Bóg błogosławi skruszonemu Hiobowi",
      "tekst": "Hiob odpowiedział Panu: «Wiem, że Ty wszystko możesz, co zamyślasz, potrafisz uczynić. Kto przysłoni plan nierozumnie? O rzeczach wzniosłych mówiłem. To zbyt cudowne. Ja nie rozumiem. Dotąd Cię znałem ze słyszenia, teraz ujrzało Cię moje oko, dlatego odwołuję, co powiedziałem, kajam się w prochu i w popiele».\nPotem Pan błogosławił Hiobowi, tak że miał czternaście tysięcy owiec, sześć tysięcy wielbłądów, tysiąc jarzm wołów i tysiąc oślic. Miał jeszcze siedmiu synów i trzy córki. Pierwszą nazwał Gołębicą, drugą – Kasją, a trzecią – Rogiem-z-kremem-do-powiek. Nie było w całym kraju kobiet tak pięknych jak córki Hioba. Dał im też ojciec dziedzictwo między braćmi.\nI żył jeszcze Hiob sto czterdzieści lat, i widział swych synów i wnuków – cztery pokolenia. Umarł Hiob stary i w pełni dni.\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 119 (118), 66 i 71. 75 i 91. 125 i 130 (R.: por. 135a)",
      "opis": "",
      "tekst": "Refren: Okaż swym sługom pogodne oblicze.\nNaucz mnie trafnego sądu i umiejętności, *\nbo ufam Twoim przykazaniom.\nDobrze to dla mnie, że mnie poniżyłeś, *\nbym się nauczył Twoich ustaw.\nRefren.\nWiem, Panie, że sprawiedliwe są Twoje wyroki, *\nże dotknąłeś mnie słusznie.\nWszystko trwa do dzisiaj według Twych wyroków, *\nbo wszelkie rzeczy Ci służą.\nRefren.\nJestem Twoim sługą, daj, abym zrozumiał *\ni poznał Twoje napomnienia.\nPoznanie Twoich słów oświeca *\ni naucza niedoświadczonych.\nRefren."
    },
    {
      "typ": "AKLAMACJA",
      "sigla": "Por. Mt 11, 25",
      "opis": "Aklamacja: Alleluja, alleluja, alleluja.",
      "tekst": "Wysławiam Cię, Ojcze, Panie nieba i ziemi,\nże tajemnice królestwa objawiłeś prostaczkom."
    },
    {
      "typ": "EWANGELIA",
      "sigla": "Łk 10, 17-24",
      "opis": "Przywileje uczniów",
      "tekst": "Wróciło siedemdziesięciu dwóch z radością, mówiąc:\n«Panie, przez wzgląd na Twoje imię nawet złe duchy nam się poddają».\nWtedy rzekł do nich: «Widziałem Szatana, który spadł z nieba jak błyskawica. Oto dałem wam władzę stąpania po wężach i skorpionach, i po całej potędze przeciwnika, a nic wam nie zaszkodzi. Jednakże nie z tego się cieszcie, że duchy się wam poddają, lecz cieszcie się, że wasze imiona zapisane są w niebie».\nW tej to chwili rozradował się Jezus w Duchu Świętym i rzekł: «Wysławiam Cię, Ojcze, Panie nieba i ziemi, że zakryłeś te rzeczy przed mądrymi i roztropnymi, a objawiłeś je prostaczkom. Tak, Ojcze, gdyż takie było Twoje upodobanie.\nOjciec mój przekazał Mi wszystko. Nikt też nie wie, kim jest Syn, tylko Ojciec; ani kim jest Ojciec, tylko Syn i ten, komu Syn zechce objawić».\nPotem zwrócił się do samych uczniów i rzekł: «Szczęśliwe oczy, które widzą to, co wy widzicie. Bo powiadam wam: Wielu proroków i królów pragnęło ujrzeć to, co wy widzicie, a nie ujrzeli, i usłyszeć, co słyszycie, a nie usłyszeli».\nOto słowo Pańskie."
    }
  ],
  "piesniSugerowane": [
    {
      "numer": "622",
      "piesn": "Radośnie Panu hymn śpiewajmy",
      "opis": "Radosny charakter pieśni odpowiada radości uczniów powracających z misji, o której mowa w Ewangelii.",
      "moment": "wejscie"
    },
    {
      "numer": "102",
      "piesn": "Boże, w dobroci",
      "opis": "Pieśń wyraża postawę skruchy i pokory, podobną do tej, którą przyjął Hiob na końcu swojej próby.",
      "moment": "ofiarowanie"
    },
    {
      "numer": "239",
      "piesn": "Ja wiem, w Kogo ja wierzę",
      "opis": "Wiara i osobiste poznanie Boga, o którym śpiewa pieśń, jest tym, do czego doszedł Hiob i co jest źródłem radości uczniów.",
      "moment": "komunia"
    },
    {
      "numer": "636",
      "piesn": "Ciebie, Boga, wysławiamy",
      "opis": "Hymn 'Te Deum' jest odpowiednim uwielbieniem po Komunii, nawiązując do hymnu radości Jezusa w Duchu Świętym.",
      "moment": "uwielbienie"
    },
    {
      "numer": "613",
      "piesn": "Panie mój, cóż Ci oddać",
      "opis": "Pieśń dziękczynna za Boże błogosławieństwo pasuje do zakończenia historii Hioba, którego Pan obdarzył na nowo.",
      "moment": "rozeslanie"
    },
    {
      "numer": "608",
      "piesn": "Kto się w opiekę",
      "opis": "Pieśń o ufności w Bożą opiekę jest pocieszeniem i wyrazem wiary, która przetrwała próbę Hioba.",
      "moment": "ogolne"
    },
    {
      "numer": "1",
      "piesn": "Błogosławieni",
      "opis": "Pieśń o błogosławieństwach dobrze współgra z Ewangelią, gdzie Jezus objawia tajemnice królestwa 'prostaczkom'.",
      "moment": "ogolne"
    }
  ]
}