{
  "url": "https://liturgia.wiara.pl/doc/416138.Czwartek-VII-tydzien-zwykly-rok-II",
  "tytul_dnia": "Czwartek, VII tydzień zwykły, rok II",
  "czytania": [
    {
      "typ": "PIERWSZE CZYTANIE",
      "sigla": "Jk 5, 1-6",
      "opis": "Marność dostatków doczesnych",
      "tekst": "A teraz wy, bogacze, zapłaczcie wśród narzekań na utrapienia, jakie was czekają. Bogactwo wasze zbutwiało, szaty wasze stały się żerem dla moli, złoto wasze i srebro zardzewiało, a rdza ich będzie świadectwem przeciw wam i toczyć będzie ciała wasze niby ogień. Zebraliście w dniach ostatecznych skarby. Oto woła zapłata robotników, żniwiarzy z pól waszych, którą zatrzymaliście, a krzyk żniwiarzy doszedł do uszu Pana Zastępów. Żyliście beztrosko na ziemi i wśród dostatków tuczyliście serca wasze w dniu rzezi. Potępiliście i zabiliście sprawiedliwego. Nie stawiał wam oporu. Oto słowo Boże."
    },
    {
      "typ": "PSALM RESPONSORYJNY",
      "sigla": "Ps 49 (48), 14-15b. 15c-16. 17-18. 19-20 (R.: por. Mt 5, 3)",
      "opis": "",
      "tekst": "Taka jest droga zadufanych w sobie *\n\ni przyszłość zakochanych we własnych słowach.\n\nSą jak owce pędzone do Otchłani, *\n\nśmierć ich pasie, zejdą prosto do grobu.\nPanować nad nimi będą sprawiedliwi, †\n\nrankiem zniknie ich postać, *\n\nich mieszkaniem jest Otchłań.\n\nLecz Bóg wyzwoli moją duszę z krainy umarłych, *\n\nzabierze mnie do siebie.\nNie martw się, gdy ktoś się wzbogaci, *\n\ngdy wzrośnie zamożność jego domu,\n\nbo kiedy umrze, nic nie weźmie z sobą, *\n\na jego bogactwo za nim nie pośpieszy.\nI chociaż w życiu schlebia sam sobie: *\n\n«Będą cię sławić, że urządziłeś się dobrze»,\n\niść musi do pokolenia swych przodków, *\n\ndo tych, co na wieki nie ujrzą światła."
    },
    {
      "typ": "AKLAMACJA",
      "sigla": "Por. 1 Tes 2, 13",
      "opis": "",
      "tekst": ""
    },
    {
      "typ": "AKLAMACJA: ALLELUJA, ALLELUJA, ALLELUJA.",
      "sigla": "",
      "opis": "",
      "tekst": "Przyjmijcie słowo Boże nie jako słowo ludzkie,\n\nale jak jest naprawdę, jako słowo Boga."
    },
    {
      "typ": "AKLAMACJA: ALLELUJA, ALLELUJA, ALLELUJA.",
      "sigla": "",
      "opis": "",
      "tekst": ""
    },
    {
      "typ": "EWANGELIA",
      "sigla": "Mk 9, 41-43. 45. 47-50",
      "opis": "Unikać okazji do grzechu",
      "tekst": "Jezus powiedział do swoich uczniów:\n\n«Kto wam poda kubek wody do picia, dlatego że należycie do Chrystusa, zaprawdę, powiadam wam, nie utraci swojej nagrody. A kto by się stał powodem grzechu dla jednego z tych małych, którzy wierzą, temu lepiej byłoby kamień młyński uwiązać u szyi i wrzucić go w morze. Jeśli zatem twoja ręka jest dla ciebie powodem grzechu, odetnij ją; lepiej jest dla ciebie ułomnym wejść do życia wiecznego, niż z dwiema rękami pójść do piekła w ogień nieugaszony. I jeśli twoja noga jest dla ciebie powodem grzechu, odetnij ją; lepiej jest dla ciebie chromym wejść do życia, niż z dwiema nogami być wrzuconym do piekła. Jeśli twoje oko jest dla ciebie powodem grzechu, wyłup je; lepiej jest dla ciebie jednookim wejść do królestwa Bożego, niż z dwojgiem oczu być wrzuconym do piekła, gdzie robak ich nie ginie i ogień nie gaśnie. Bo każdy ogniem będzie posolony. Dobra jest sól; lecz jeśli sól smak swój utraci, czymże ją przyprawicie? Miejcie sól w sobie i zachowujcie pokój między sobą». Oto słowo Pańskie."
    }
  ]
}