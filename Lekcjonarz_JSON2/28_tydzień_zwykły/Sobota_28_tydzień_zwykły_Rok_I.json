{
  "url": "https://liturgia.wiara.pl/doc/416406.Sobota-28-tydzien-zwykly-Rok-I",
  "tytul_dnia": "Sobota, 28 tydzień zwykły, Rok I",
  "czytania": [
    {
      "typ": "PIERWSZE CZYTANIE",
      "sigla": "Rz 4, 13. 16-18",
      "opis": "Abraham wzorem wiary chrześcijan",
      "tekst": "Bracia:\n\nNie od wypełniania Prawa została uzależniona obietnica dana Abrahamowi i jego potomstwu, że będzie dziedzicem świata, ale od sprawiedliwości uzyskanej przez wiarę. Dlatego dziedzictwo przypada dzięki wierze, aby było z łaski i aby w ten sposób obietnica pozostała niewzruszona dla całego potomstwa, nie tylko dla potomstwa opierającego się na Prawie, ale i dla tego, które żyje dzięki wierze Abrahama. On to jest Ojcem nas wszystkich – jak jest napisane: «Uczyniłem cię ojcem wielu narodów» – przed obliczem Boga. Jemu on uwierzył jako Temu, który ożywia umarłych i powołuje do istnienia to, co nie istnieje. On to wbrew nadziei uwierzył nadziei, że stanie się «ojcem wielu narodów», zgodnie z tym, co było powiedziane: «Takie będzie twoje potomstwo». Oto słowo Boże."
    },
    {
      "typ": "PSALM RESPONSORYJNY",
      "sigla": "Ps 105 (104), 6-7. 8-9. 42-43 (R.: por. 8a)",
      "opis": "",
      "tekst": "Refren: Pan Bóg pamięta o swoim przymierzu.\n\nalbo: Alleluja.\nPotomkowie Abrahama, słudzy Jego, *\n\nsynowie Jakuba, Jego wybrańcy.\n\nOn, Pan, jest naszym Bogiem, *\n\nJego wyroki obejmują świat cały.\nRefren.\nNa wieki pamięta o swoim przymierzu, *\n\nobietnicy danej tysiącu pokoleń,\n\no przymierzu, które zawarł z Abrahamem, *\n\nprzysiędze danej Izaakowi.\nRefren.\nPamiętał bowiem o swym świętym słowie *\n\ndanym Abrahamowi, swojemu słudze.\n\nI wyprowadził lud swój wśród radości, *\n\nz weselem swoich wybranych.\nRefren."
    },
    {
      "typ": "AKLAMACJA",
      "sigla": "Por. J 15, 26b. 27a",
      "opis": "",
      "tekst": "Aklamacja: Alleluja, alleluja, alleluja.\nŚwiadectwo o Mnie da Duch prawdy\n\ni wy także świadczyć będziecie.\nAklamacja: Alleluja, alleluja, alleluja."
    },
    {
      "typ": "EWANGELIA",
      "sigla": "Łk 12, 8-12",
      "opis": "Duch Święty czuwa nad uczniami Jezusa",
      "tekst": "Jezus powiedział do swoich uczniów:\n\n«Kto się przyzna do Mnie wobec ludzi, przyzna się i Syn Człowieczy do niego wobec aniołów Bożych; a kto się Mnie wyprze wobec ludzi, tego wyprę się i Ja wobec aniołów Bożych. Każdemu, kto powie jakieś słowo przeciw Synowi Człowieczemu, będzie odpuszczone, lecz temu, kto bluźni przeciw Duchowi Świętemu, nie będzie odpuszczone. Kiedy was ciągać będą po synagogach, urzędach i władzach, nie martwcie się, w jaki sposób albo czym macie się bronić lub co mówić, bo Duch Święty pouczy was w tej właśnie godzinie, co należy powiedzieć». Oto słowo Pańskie."
    }
  ]
}