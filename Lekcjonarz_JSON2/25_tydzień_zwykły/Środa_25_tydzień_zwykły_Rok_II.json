{
  "url": "https://liturgia.wiara.pl/doc/418016.Sroda-25-tydzien-zwykly-Rok-II",
  "tytul_dnia": "Środa, 25 tydzień zwykły, Rok II",
  "czytania": [
    {
      "typ": "PIERWSZE CZYTANIE",
      "sigla": "Prz 30, 5-9",
      "opis": "Nie dawaj mi bogactwa ni nędzy",
      "tekst": "Każde słowo Boże wypróbowane, tarczą jest dla tych, co się chronią do niego. Do słów Jego nic nie dodawaj, by cię nie skarcił i zostałbyś kłamcą. Proszę Cię o dwie rzeczy, nie odmawiaj mi, nim umrę: Fałsz i kłamstwo oddal ode mnie, nie dawaj mi bogactwa ni nędzy, żyw mnie chlebem niezbędnym, bym syty, nie stał się niewierny i nie rzekł: «A któż to jest Pan?» lub z biedy nie zaczął kraść i nie targnął się na imię mego Boga. Oto słowo Boże."
    },
    {
      "typ": "PSALM RESPONSORYJNY",
      "sigla": "Ps 119 (118), 29 i 72. 89 i 101. 104 i 163 (R.: por. 105a)",
      "opis": "",
      "tekst": "Refren: Słowo Twe, Panie, oświeca mą drogę.\nPowstrzymaj mnie od drogi kłamstwa, *\n\nobdarz mnie łaską Twojego Prawa.\n\nPrawo ust Twoich jest dla mnie lepsze *\n\nniż tysiące sztuk złota i srebra.\nRefren.\nTwoje słowo, Panie, jest wieczne, *\n\nniezmienne jak niebiosa.\n\nPowstrzymuję nogi od wszelkiej złej ścieżki, *\n\naby słów Twoich przestrzegać.\nRefren.\nZ Twoich przykazań czerpię roztropność, *\n\ndlatego nienawidzę wszelkiej ścieżki nieprawej.\n\nNienawidzę kłamstwa i nim się brzydzę, *\n\na Prawo Twoje miłuję.\nRefren."
    },
    {
      "typ": "AKLAMACJA",
      "sigla": "Mk 1, 15",
      "opis": "",
      "tekst": "Aklamacja: Alleluja, alleluja, alleluja.\nBliskie jest królestwo Boże.\n\nNawracajcie się i wierzcie w Ewangelię.\nAklamacja: Alleluja, alleluja, alleluja."
    },
    {
      "typ": "EWANGELIA",
      "sigla": "Łk 9, 1-6",
      "opis": "Rozesłanie Dwunastu",
      "tekst": "Jezus zwołał Dwunastu, dał im moc i władzę nad wszystkimi złymi duchami oraz władzę leczenia chorób. I wysłał ich, aby głosili królestwo Boże i uzdrawiali chorych. Mówił do nich: «Nie bierzcie nic na drogę: ani laski, ani torby podróżnej, ani chleba, ani pieniędzy; nie miejcie też po dwie suknie. Gdy do jakiegoś domu wejdziecie, pozostańcie tam i stamtąd będziecie wychodzić. Jeśliby was gdzieś nie przyjęli, wychodząc z tego miasta, strząśnijcie proch z nóg waszych na świadectwo przeciwko nim!» Wyszli więc i chodzili po wsiach, głosząc Ewangelię i uzdrawiając wszędzie. Oto słowo Pańskie."
    }
  ]
}