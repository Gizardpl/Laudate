{
  "url": "https://liturgia.wiara.pl/doc/410530.27-grudnia-swietego-Jana-Apostola-i-Ewangelisty",
  "tytul_dnia": "27 grudnia - Święto św. Jana, Apostoła i Ewangelisty",
  "czy_datowany": true,
  "czytania": [
    {
      "typ": "PIERWSZE CZYTANIE",
      "sigla": "1 J 1,1-4",
      "opis": "Oznajmiamy wam, cośmy ujrzeli i słyszeli",
      "tekst": "Początek z Pierwszego listu świętego Jana Apostoła\nUmiłowani:\nTo wam oznajmiamy, co było od początku, cośmy usłyszeli o Słowie życia, co ujrzeliśmy własnymi oczami, na co patrzyliśmy i czego dotykały nasze ręce, bo życie objawiło się. Myśmy je widzieli, o nim świadczymy i głosimy wam życie wieczne, które było w Ojcu, a nam zostało objawione, oznajmiamy wam, cośmy ujrzeli i słyszeli, abyście i wy mieli łączność z nami. A mieć z nami łączność znaczy: mieć ją z Ojcem i z Jego Synem Jezusem Chrystusem. Piszemy to w tym celu, aby nasza radość była pełna.\nOto słowo Boże"
    },
    {
      "typ": "PSALM RESPONSORYJNY",
      "sigla": "Ps 97,1-2.5-6.11-12",
      "opis": "Refren:",
      "tekst": "Niech sprawiedliwi weselą się w Panu.\nPan króluje, wesel się, ziemio,\nradujcie się, liczne wyspy!\nObłok i ciemność wokół Niego,\nprawo i sprawiedliwość podstawą Jego tronu.\nGóry jak wosk topnieją przed obliczem Pana,\nprzed obliczem władcy całej ziemi.\nJego sprawiedliwość rozgłaszają niebiosa,\na wszystkie ludy widzą Jego chwałę.\nŚwiatło wschodzi dla sprawiedliwego\ni radość dla ludzi prawego serca.\nRadujcie się w Panu, sprawiedliwi,\ni sławcie Jego święte imię."
    },
    {
      "typ": "AKLAMACJA",
      "sigla": "",
      "opis": "Alleluja, alleluja, alleluja",
      "tekst": "Ciebie, Boże, chwalimy, Ciebie, Panie, wysławiamy,\nCiebie wychwala przesławny chór Apostołów."
    },
    {
      "typ": "EWANGELIA",
      "sigla": "J 20,2-8",
      "opis": "Jan ujrzał i uwierzył",
      "tekst": "Pierwszego dnia po szabacie Maria Magdalena pobiegła i przybyła do Szymona Piotra i do drugiego ucznia, którego Jezus kochał, i rzekła do nich: „Zabrano Pana z grobu i nie wiemy, gdzie Go położono”.\nWyszedł więc Piotr i ów drugi uczeń i szli do grobu. Biegli oni obydwaj razem, lecz ów drugi uczeń wyprzedził Piotra i przybył pierwszy do grobu. A kiedy się nachylił, zobaczył leżące płótna, jednakże nie wszedł do środka. Nadszedł potem także Szymon Piotr, idący za nim. Wszedł on do wnętrza grobu i ujrzał leżące płótna oraz chustę, która była na Jego głowie, leżącą nie razem z płótnami, ale oddzielnie zwiniętą na jednym miejscu.\nWtedy wszedł do wnętrza także i ów drugi uczeń, który przybył pierwszy do grobu. Ujrzał i uwierzył.\nOto słowo Pańskie"
    }
  ],
  "piesniSugerowane": [
    {
      "numer": "572",
      "piesn": "Chóry świętych serafinów",
      "opis": "Pieśń ta jest w całości poświęcona św. Janowi, umiłowanemu uczniowi, co czyni ją idealnym utworem na rozpoczęcie liturgii jego święta.",
      "moment": "wejscie"
    },
    {
      "numer": "573",
      "piesn": "Chwała wam apostołowie",
      "opis": "W dniu święta jednego z filarów Kościoła, ta pieśń oddaje hołd całemu kolegium apostolskiemu, na którego fundamencie jesteśmy zbudowani.",
      "moment": "ofiarowanie"
    },
    {
      "numer": "183",
      "piesn": "Nadzieja nasza w Zmartwychwstałym",
      "opis": "Ewangelia opisuje, jak Jan 'ujrzał i uwierzył' przy pustym grobie, a ta pieśń jest wyrazem wiary i nadziei płynącej ze Zmartwychwstania.",
      "moment": "komunia"
    },
    {
      "numer": "622",
      "piesn": "Radośnie Panu hymn śpiewajmy",
      "opis": "Psalm responsoryjny wzywa do radości, a pierwsze czytanie mówi, że celem pisania listu jest 'aby nasza radość była pełna'. Ta pieśń jest wyrazem tej radości.",
      "moment": "uwielbienie"
    },
    {
      "numer": "593",
      "piesn": "Bóg kiedyś stał się jednym z nas",
      "opis": "Pieśń przypomina o Słowie, które stało się Ciałem, o czym świadczył św. Jan w swoim liście i Ewangelii, i posyła nas, byśmy byli Jego świadkami.",
      "moment": "rozeslanie"
    },
    {
      "numer": "614",
      "piesn": "Panie, umocnij wiarę naszą",
      "opis": "Św. Jan jest wzorem wiary, która rodzi się ze spotkania ze Zmartwychwstałym, a ta pieśń jest prośbą o dar takiej wiary.",
      "moment": "ogolne"
    },
    {
      "numer": "222",
      "piesn": "Idźcie na cały świat",
      "opis": "Jako Apostoł, św. Jan otrzymał misję głoszenia Ewangelii. Ta pieśń przypomina o powołaniu każdego chrześcijanina do bycia świadkiem.",
      "moment": "ogolne"
    }
  ]
}