{
  "urlCzytania": "https://liturgia.wiara.pl/doc/412885.Poniedzialek-II-tygodnia-Wielkiego-Postu",
  "tytul_dnia": "2 Poniedziałek Wielkiego Postu",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Dn 9, 4b-10",
      "opis": "Wyznanie grzechów",
      "tekst": "O Panie, Boże mój, wielki i straszliwy, który dochowujesz wiernie przymierza tym, co Ciebie kochają i przestrzegają Twoich przykazań. Zgrzeszyliśmy, zbłądziliśmy, popełniliśmy nieprawość i zbuntowaliśmy się, odstąpiliśmy od Twoich przykazań. Nie byliśmy posłuszni Twoim sługom, prorokom, którzy przemawiali w Twoim imieniu do naszych królów, do naszych przywódców, do naszych przodków i do całej ludności kraju. U Ciebie, Panie, sprawiedliwość, a u nas wstyd na twarzach, jak to jest dziś u nas – mieszkańców Judy i Jerozolimy, i całego Izraela, u bliskich i dalekich, we wszystkich krajach, dokąd ich wypędziłeś z powodu niewierności, jaką Ci okazali. Panie! Wstyd na naszych twarzach, naszych królów, naszych przywódców i naszych ojców, bo zgrzeszyliśmy przeciw Tobie. Ale Pan, Bóg nasz, jest miłosierny i okazuje łaskawość, mimo że zbuntowaliśmy się przeciw Niemu i nie słuchaliśmy głosu Pana, Boga naszego, by postępować według wskazań, które nam dał przez swoje sługi, proroków. Oto słowo Boże."
    },
    {
      "typ": "PSALM RESPONSORYJNY",
      "sigla": "Ps 79 (78), 5a i 8. 9. 11 i 13 (R.: por. Ps 103 [102], 10a)",
      "opis": "",
      "tekst": "Refren: Nie czyń nam, Panie, według naszych grzechów.\nCzy wiecznie będziesz się gniewał? *\n\nNie pamiętaj nam win przodków naszych,\n\nniech szybko nas spotka Twoje zmiłowanie, *\n\ngdyż bardzo jesteśmy słabi.\nRefren.\nWspomóż nas, Boże, nasz Zbawco, *\n\ndla chwały Twojego imienia;\n\nWyzwól nas i odpuść nam grzechy *\n\nprzez wzgląd na swoje imię.\nRefren.\nNiech jęk pojmanych dojdzie do Ciebie *\n\ni mocą Twego ramienia ocal na śmierć skazanych.\n\nMy zaś, lud Twój i owce Twojej trzody, †\n\nbędziemy wielbić Ciebie na wieki *\n\ni przez pokolenia głosić Twoją chwałę.\nRefren."
    },
    {
      "typ": "AKLAMACJA",
      "sigla": "Por. J 6, 63c. 68c",
      "opis": "Aklamacja: Chwała Tobie, Królu wieków.",
      "tekst": "Słowa Twoje, Panie, są duchem i życiem.\n\nTy masz słowa życia wiecznego."
    },
    {
      "typ": "EWANGELIA",
      "sigla": "Łk 6, 36-38",
      "opis": "Odpuszczajcie, a będzie wam odpuszczone",
      "tekst": "Jezus powiedział do swoich uczniów:\n\n«Bądźcie miłosierni, jak Ojciec wasz jest miłosierny. Nie sądźcie, a nie będziecie sądzeni; nie potępiajcie, a nie będziecie potępieni; odpuszczajcie, a będzie wam odpuszczone. Dawajcie, a będzie wam dane; miarę dobrą, ubitą, utrzęsioną i wypełnioną ponad brzegi wsypią w zanadrza wasze. Odmierzą wam bowiem taką miarą, jaką wy mierzycie». Oto słowo Pańskie."
    }
  ],
  "piesniSugerowane": [
    {
      "numer": "101",
      "piesn": "Boże, Ojcze Wszechmogący",
      "opis": "Litania ta jest echem modlitwy Daniela z pierwszego czytania, w której wyznaje grzechy ludu i prosi o litość.",
      "moment": "wejscie"
    },
    {
      "numer": "114",
      "piesn": "Wydawajcie owoce",
      "opis": "Pieśń ta wzywa do konkretnych czynów miłosierdzia i przebaczenia, o których naucza Jezus w Ewangelii.",
      "moment": "ofiarowanie"
    },
    {
      "numer": "102",
      "piesn": "Boże, w dobroci",
      "opis": "Utwór ten skupia się na dobroci i miłosierdziu Boga, do naśladowania którego wzywa nas dzisiejsza Ewangelia.",
      "moment": "komunia"
    },
    {
      "numer": "96",
      "piesn": "Bądź mi litościw",
      "opis": "Jest to klasyczna pieśń pokutna, która wyraża postawę skruchy i prośby o miłosierdzie, obecną w czytaniach.",
      "moment": "uwielbienie"
    },
    {
      "numer": "111",
      "piesn": "Przepuść, Panie",
      "opis": "Ta krótka suplikacja jest doskonałym podsumowaniem ducha dnia, prosząc o przebaczenie, byśmy sami mogli przebaczać.",
      "moment": "rozeslanie"
    },
    {
      "numer": "117",
      "piesn": "Zmiłuj się, Boże",
      "opis": "Pieśń jest prośbą o oczyszczenie z grzechów, co jest warunkiem otrzymania miłosierdzia od Ojca.",
      "moment": "ogolne"
    },
    {
      "numer": "108",
      "piesn": "Padnijmy twarzą na ziemię",
      "opis": "Wzywa do postawy pokory i błagania, która jest odpowiedzią na słowa o Bożej sprawiedliwości i miłosierdziu.",
      "moment": "ogolne"
    }
  ]
}