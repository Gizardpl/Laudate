{
  "url": "https://liturgia.wiara.pl/doc/432633.29-sierpnia-Meczenstwo-sw-Jana-Chrzciciela",
  "tytul_dnia": "29 sierpnia - Męczeństwo św. Jana Chrzciciela",
  "czytania": [
    {
      "typ": "PIERWSZE CZYTANIE",
      "sigla": "Jr 1,17-19",
      "opis": "Mów wszystko, co ci rozkażęCzytanie z Księgi proroka JeremiaszaPan skierował do mnie następujące słowa: „Przepasz swoje biodra, wstań i mów wszystko, co ci rozkażę. Nie lękaj się ich, bym cię czasem nie napełnił lękiem przed nimi. A oto Ja czynię cię dzisiaj twierdzą warowną, kolumną ze stali i murem spiżowym przeciw całej ziemi, przeciw królom judzkim i ich przywódcom, ich kapłanom i ludowi tej ziemi. Będą walczyć przeciw tobie, ale nie zdołają cię zwyciężyć, gdyż Ja jestem z tobą, mówi Pan, by cię ochraniać”.Oto słowo Boże",
      "tekst": ""
    },
    {
      "typ": "PSALM RESPONSORYJNY",
      "sigla": "Ps 71, 1-6.15ab i 17",
      "opis": "",
      "tekst": "Refren: Usta me głoszą Twoją sprawiedliwość.\n\n\n\nW Tobie, Panie, ucieczka moja,\n\nniech wstydu nie zaznam na wieki.\n\nWyzwól mnie i ratuj w Twej sprawiedliwości,\n\nnakłoń ku mnie swe ucho i ześlij ocalenie.\n\n\n\nBądź dla mnie skałą schronienia\n\ni zamkiem warownym, aby mnie ocalić,\n\nbo Ty jesteś moją opoką i twierdzą.\n\nBoże mój, wyrwij mnie z rąk niegodziwca.\n\n\n\nBo Ty, mój Boże, jesteś moją nadzieją,\n\nPanie, Tobie ufam od młodości.\n\nTy byłeś moją podporą od dnia narodzin,\n\nod łona matki moim opiekunem,\n\nCiebie zawsze wysławiałem.\n\n\n\nMoje usta będą głosiły Twoją sprawiedliwość\n\ni przez cały dzień Twoją pomoc.\n\nBoże, Ty mnie uczyłeś od mojej młodości\n\ni do tej chwili głoszę Twoje cuda."
    },
    {
      "typ": "AKLAMACJA",
      "sigla": "Mt 5,10",
      "opis": "Alleluja, alleluja, allelujaBłogosławieni, którzy cierpią prześladowanie dla sprawiedliwości,albowiem oni będą nazwani Synami Bożymi.Alleluja, alleluja, alleluja",
      "tekst": ""
    },
    {
      "typ": "EWANGELIA",
      "sigla": "Mk 6,17-29",
      "opis": "Ścięcie Jana ChrzcicielaSłowa Ewangelii według świętego MarkaHerod kazał pochwycić Jana i związanego trzymał w więzieniu, z powodu Herodiady, żony brata swego Filipa, którą wziął za żonę. Jan bowiem wypominał Herodowi: „Nie wolno ci mieć żony twego brata”. A Herodiada zawzięła się na niego i rada byłaby go zgładzić, lecz nie mogła. Herod bowiem czuł lęk przed Janem, znając go jako męża prawego i świętego, i brał go w obronę. Ilekroć go posłyszał, odczuwał duży niepokój, a przecież chętnie go słuchał.",
      "tekst": "Otóż chwila sposobna nadeszła, kiedy Herod w dzień swoich urodzin wyprawił ucztę swym dostojnikom, dowódcom wojskowym i osobom znakomitym w Galilei. Gdy córka Herodiady weszła i tańczyła, spodobała się Herodowi i współbiesiadnikom. Król rzekł do dziewczęcia: „Proś mnie, o co chcesz, a dam ci”. Nawet jej przysiągł: „Dam ci, o co tylko poprosisz, nawet połowę mojego królestwa”. Ona wyszła i zapytała swą matkę: „O co mam prosić?” Ta odpowiedziała: „O głowę Jana Chrzciciela”. Natychmiast weszła z pośpiechem do króla i prosiła: „Chcę, żebyś mi zaraz dał na misie głowę Jana Chrzciciela”. A król bardzo się zasmucił, ale przez wzgląd na przysięgę i na biesiadników nie chciał jej odmówić. Zaraz też król posłał kata i polecił przynieść głowę jego. Ten poszedł, ściął go w więzieniu i przyniósł głowę jego na misie; dał ją dziewczęciu, a dziewczę dało swej matce.\n\n\n\nUczniowie Jana, dowiedziawszy się o tym, przyszli, zabrali jego ciało i złożyli je w grobie.\n\n\n\nOto słowo Pańskie"
    }
  ]
}