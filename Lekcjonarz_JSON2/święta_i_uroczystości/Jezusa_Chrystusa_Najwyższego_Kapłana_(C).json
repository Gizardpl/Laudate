{
  "url": "https://liturgia.wiara.pl/doc/1546224.Jezusa-Chrystusa-Najwyzszego-Kaplana-C",
  "tytul_dnia": "Jezusa Chrystusa Najwyższego Kapłana (C)",
  "czytania": [
    {
      "typ": "PIERWSZE CZYTANIE",
      "sigla": "Hbr 2, 10-18",
      "opis": "Ten, który uświęca, jak i ci, którzy mają być uświęceni, od Jednego wszyscy pochodzą",
      "tekst": "W roku śmierci króla Ozjasza ujrzałem Pana zasiadającego na wysokim i wyniosłym tronie, a tren Jego szaty wypełniał świątynię. Serafiny stały ponad Nim; każdy z nich miał po sześć skrzydeł; dwoma zakrywał swą twarz, dwoma okrywał swoje nogi, a dwoma latał. I wołał jeden do drugiego: «Święty, Święty, Święty jest Pan Zastępów. Cała ziemia pełna jest Jego chwały». Od głosu tego, który wołał, zadrgały futryny drzwi, a świątynia napełniła się dymem. I usłyszałem głos Pana mówiącego: «Kogo mam posłać? Kto by Nam poszedł?» Odpowiedziałem: «Oto ja, poślij mnie!» Oto słowo Boże. Bracia:\n\nPrzystało Bogu, dla którego wszystko i przez którego wszystko istnieje, który wielu synów do chwały doprowadza, aby przewodnika ich zbawienia udoskonalił przez cierpienia. Tak bowiem Ten, który uświęca, jak ci, którzy mają być uświęceni, od Jednego wszyscy pochodzą. Z tej to przyczyny nie wstydzi się nazywać ich braćmi swymi, mówiąc: «Oznajmię imię Twoje braciom moim, pośrodku zgromadzenia będę Cię wychwalał». I znowu: «Ufność w Nim pokładać będę». I znowu: «Oto Ja i dzieci moje, które Mi dał Bóg». Ponieważ zaś dzieci mają udział we krwi i w ciele, dlatego i On także bez żadnej różnicy otrzymał w nich udział, aby przez śmierć pokonać tego, który dzierżył władzę nad śmiercią, to jest diabła, i aby uwolnić tych wszystkich, którzy całe życie przez bojaźń śmierci podlegli byli niewoli. Zaiste bowiem nie aniołów przygarnia, ale przygarnia potomstwo Abrahamowe. Dlatego musiał się upodobnić pod każdym względem do braci, aby stał się miłosiernym i wiernym arcykapłanem w tym, co się odnosi do Boga – dla przebłagania za grzechy ludu. Przez to bowiem, co sam wycierpiał poddany próbie, może przyjść z pomocą tym, którzy jej podlegają. Oto słowo Boże."
    },
    {
      "typ": "PSALM RESPONSORYJNY",
      "sigla": "Ps 23 (22), 2-3. 5. 6 (R.: por. 1b)",
      "opis": "",
      "tekst": "Refren: Pan mym pasterzem, nie brak mi niczego.\nPan pozwala mi leżeć na zielonych pastwiskach. †\n\nProwadzi mnie nad wody, gdzie mogę odpocząć, *\n\norzeźwia moją duszę.\n\nWiedzie mnie po właściwych ścieżkach *\n\nprzez wzgląd na swoją chwałę.\nRefren.\nStół dla mnie zastawiasz *\n\nna oczach mych wrogów.\n\nNamaszczasz mi głowę olejkiem, *\n\nkielich mój pełny po brzegi.\nRefren.\nDobroć i łaska pójdą w ślad za mną *\n\nprzez wszystkie dni życia\n\ni zamieszkam w domu Pana *\n\npo najdłuższe czasy.\nRefren."
    },
    {
      "typ": "AKLAMACJA",
      "sigla": "Ez 36, 25a. 26a",
      "opis": "Aklamacja: Alleluja, alleluja, alleluja.",
      "tekst": "Pokropię was czystą wodą i dam wam serca nowe,\n\ni ducha nowego tchnę do waszego wnętrza."
    },
    {
      "typ": "EWANGELIA",
      "sigla": "J 17, 1-2. 9. 14-26",
      "opis": "Za nich Ja poświęcam w ofierze samego siebie, aby i oni byli uświęceni w prawdzie",
      "tekst": "W czasie Ostatniej Wieczerzy Jezus, podniósłszy oczy ku niebu, rzekł:\n\n«Ojcze, nadeszła godzina. Otocz swego Syna chwałą, aby Syn Ciebie nią otoczył i aby mocą władzy udzielonej Mu przez Ciebie nad każdym człowiekiem dał życie wieczne wszystkim tym, których Mu dałeś. Ja za nimi proszę, nie proszę za światem, ale za tymi, których Mi dałeś, ponieważ są Twoimi. Ja im przekazałem Twoje słowo, a świat ich znienawidził za to, że nie są ze świata, jak i Ja nie jestem ze świata. Nie proszę, abyś ich zabrał ze świata, ale byś ich ustrzegł od złego. Oni nie są ze świata, jak i Ja nie jestem ze świata. Uświęć ich w prawdzie. Słowo Twoje jest prawdą. Jak Ty Mnie posłałeś na świat, tak i Ja ich na świat posłałem. A za nich Ja poświęcam w ofierze samego siebie, aby i oni byli uświęceni w prawdzie. Nie tylko za nimi proszę, ale i za tymi, którzy dzięki ich słowu będą wierzyć we Mnie; aby wszyscy stanowili jedno, jak Ty, Ojcze, we Mnie, a Ja w Tobie, aby i oni stanowili w Nas jedno, by świat uwierzył, że Ty Mnie posłałeś. I także chwałę, którą Mi dałeś, przekazałem im, aby stanowili jedno, tak jak My jedno stanowimy. Ja w nich, a Ty we Mnie! Oby się tak zespolili w jedno, aby świat poznał, że Ty Mnie posłałeś i że Ty ich umiłowałeś, tak jak Mnie umiłowałeś. Ojcze, chcę, aby także ci, których Mi dałeś, byli ze Mną tam, gdzie Ja jestem, aby widzieli chwałę moją, którą Mi dałeś, bo umiłowałeś Mnie przed założeniem świata. Ojcze sprawiedliwy! Świat Ciebie nie poznał, lecz Ja Ciebie poznałem, i oni poznali, że Ty Mnie posłałeś. Objawiłem im Twoje imię i nadal będę objawiał, aby miłość, którą Ty Mnie umiłowałeś, w nich była i Ja w nich». Oto słowo Pańskie."
    }
  ]
}