{
  "urlCzytania": "https://liturgia.wiara.pl/doc/413136.Sobota-II-tygodnia-wielkanocnego",
  "tytul_dnia": "2 Sobota Okresu Wielkanocnego",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Dz 6, 1-7",
      "opis": "Ustanowienie pierwszych diakonów",
      "tekst": "Gdy liczba uczniów wzrastała, zaczęli helleniści szemrać przeciwko Hebrajczykom, że przy codziennym rozdawaniu jałmużny zaniedbywano ich wdowy. Dwunastu, zwoławszy wszystkich uczniów, powiedziało: «Nie jest rzeczą słuszną, abyśmy zaniedbali słowo Boże, a obsługiwali stoły. Upatrzcie zatem, bracia, siedmiu mężów spośród siebie, cieszących się dobrą sławą, pełnych Ducha i mądrości. Im zlecimy to zadanie. My zaś oddamy się wyłącznie modlitwie i posłudze słowa». Spodobały się te słowa wszystkim zebranym i wybrali Szczepana, męża pełnego wiary i Ducha Świętego, oraz Filipa, Prochora, Nikanora, Tymona, Parmenasa i Mikołaja, prozelitę z Antiochii. Przedstawili ich apostołom, którzy, modląc się, nałożyli na nich ręce. A słowo Boże szerzyło się, wzrastała też bardzo liczba uczniów w Jerozolimie, a nawet bardzo wielu kapłanów przyjmowało wiarę. Oto słowo Boże."
    },
    {
      "typ": "PSALM RESPONSORYJNY",
      "sigla": "Ps 33 (32), 1-2. 4-5. 18-19 (R.: por. 22)",
      "opis": "",
      "tekst": "Refren: Okaż swą łaskę ufającym Tobie.\n\nalbo: Alleluja.\nSprawiedliwi, radośnie wołajcie na cześć Pana, *\n\nprawym przystoi pieśń chwały.\n\nSławcie Pana na cytrze, *\n\ngrajcie Mu na harfie o dziesięciu strunach.\nRefren.\nBo słowo Pana jest prawe, *\n\na każde Jego dzieło godne zaufania.\n\nOn miłuje prawo i sprawiedliwość, *\n\nziemia jest pełna Jego łaski.\nRefren.\nOczy Pana zwrócone na bogobojnych, *\n\nna tych, którzy oczekują Jego łaski,\n\naby ocalił ich życie od śmierci *\n\ni żywił ich w czasie głodu.\nRefren."
    },
    {
      "typ": "AKLAMACJA",
      "sigla": "",
      "opis": "Aklamacja: Alleluja, alleluja, alleluja.",
      "tekst": "Zmartwychwstał Chrystus, który wszystko stworzył\n\ni zlitował się nad ludźmi."
    },
    {
      "typ": "EWANGELIA",
      "sigla": "J 6, 16-21",
      "opis": "Jezus chodzi po wodzie",
      "tekst": "Po rozmnożeniu chlebów, o zmierzchu uczniowie Jezusa zeszli nad jezioro i wsiadłszy do łodzi, zaczęli się przeprawiać przez nie do Kafarnaum. Nastały już ciemności, a Jezus jeszcze do nich nie przyszedł; jezioro burzyło się od silnego wichru. Gdy upłynęli około dwudziestu pięciu lub trzydziestu stadiów, ujrzeli Jezusa kroczącego po jeziorze i zbliżającego się do łodzi. I przestraszyli się. On zaś rzekł do nich: «To Ja jestem, nie bójcie się». Chcieli Go zabrać do łodzi, ale łódź znalazła się natychmiast przy brzegu, do którego zdążali. Oto słowo Pańskie."
    }
  ],
  "piesniSugerowane": [
    {
      "numer": "189",
      "piesn": "Pan zmartwychwstał",
      "opis": "Pieśń ta głosi obecność Zmartwychwstałego Pana pośród swojego ludu, co jest pocieszeniem dla zalęknionych uczniów na jeziorze.",
      "moment": "wejscie"
    },
    {
      "numer": "226",
      "piesn": "Złożyłeś, Panie, w dłoniach",
      "opis": "Nawiązuje do ustanowienia diakonów i kapłanów, którzy przez nałożenie rąk otrzymują moc do służby w Kościele.",
      "moment": "ofiarowanie"
    },
    {
      "numer": "245",
      "piesn": "Jezu, miłości Twej",
      "opis": "W Sercu Jezusa, obecnego w Eucharystii, znajdujemy schronienie przed lękiem i burzami życia, o których mówi Ewangelia.",
      "moment": "komunia"
    },
    {
      "numer": "198",
      "piesn": "Zwycięzca śmierci",
      "opis": "Pieśń o zwycięstwie Chrystusa dodaje odwagi, podobnie jak słowa Jezusa do uczniów: \"To Ja jestem, nie bójcie się\".",
      "moment": "uwielbienie"
    },
    {
      "numer": "182",
      "piesn": "Minęły cienie i mroki nocy",
      "opis": "Utwór mówi o przejściu z lęku do radości dzięki Zmartwychwstaniu, co jest doświadczeniem uczniów z Ewangelii.",
      "moment": "rozeslanie"
    },
    {
      "numer": "177",
      "piesn": "Alleluja, żyje Pan",
      "opis": "Radosna pieśń wielkanocna, która jest wyrazem wiary w żywego Pana, obecnego i działającego w swoim Kościele.",
      "moment": "ogólne"
    },
    {
      "numer": "183",
      "piesn": "Nadzieja nasza w Zmartwychwstałym",
      "opis": "Podkreśla, że Zmartwychwstały jest naszą nadzieją, zwłaszcza w chwilach próby i niebezpieczeństwa.",
      "moment": "ogólne"
    }
  ]
}