{
  "urlCzytania": "https://liturgia.wiara.pl/doc/413301.Poniedzialek-IV-tygodnia-wielkanocnego",
  "tytul_dnia": "4 Poniedziałek Wielkanocny",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Dz 11, 1-18",
      "opis": "Wejście pogan do Kościoła",
      "tekst": "Apostołowie i bracia, przebywający w Judei, dowiedzieli się, że również poganie przyjęli słowo Boże. Kiedy Piotr przybył do Jeruzalem, ci, którzy byli pochodzenia żydowskiego, robili mu wymówki. «Wszedłeś do ludzi nieobrzezanych – mówili – i jadłeś z nimi». Piotr więc zaczął wyjaśniać im po kolei:\n«Modliłem się – mówił – w mieście Jafie i w zachwyceniu ujrzałem jakiś spuszczający się przedmiot, podobny do wielkiego płótna czterema końcami opadającego z nieba. I dotarł aż do mnie. Przyglądając mu się uważnie, zobaczyłem czworonożne zwierzęta domowe i dzikie, płazy i ptaki podniebne.\nUsłyszałem też głos, który mówił do mnie: „Zabijaj, Piotrze, i jedz!” Odpowiedziałem: „O nie, Panie, bo nigdy nie wziąłem do ust niczego skażonego lub nieczystego”. Ale głos z nieba odezwał się po raz drugi: „Nie nazywaj nieczystym tego, co Bóg oczyścił”. Powtórzyło się to trzy razy i wszystko zostało wzięte znowu do nieba.\nZaraz potem trzech ludzi, wysłanych do mnie z Cezarei, stanęło przed domem, w którym mieszkaliśmy. Duch powiedział mi, abym bez wahania poszedł z nimi. Razem ze mną poszło też tych sześciu braci. Przybyliśmy do domu owego człowieka. On nam opowiedział, jak zobaczył anioła, który zjawił się w jego domu i rzekł: „Poślij do Jafy i sprowadź Szymona, zwanego Piotrem. On cię pouczy, jak zbawisz siebie i cały swój dom”.\nKiedy zacząłem mówić, Duch Święty zstąpił na nich, jak na nas na początku. Przypomniałem sobie wtedy słowa, które wypowiedział Pan: „Jan chrzcił wodą, wy zaś ochrzczeni będziecie Duchem Świętym”. Jeżeli więc Bóg udzielił im tego samego daru co nam, którzy uwierzyliśmy w Pana Jezusa Chrystusa, to jakżeż ja mogłem sprzeciwiać się Bogu?»\nGdy to usłyszeli, zamilkli. Wielbili Boga i mówili: «A więc i poganom udzielił Bóg łaski nawrócenia, aby żyli».\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 42 (41), 2-3; Ps 43 (42), 3. 4 (R.: por. Ps 42 [41], 3ab)",
      "opis": " (albo: Alleluja)",
      "tekst": "Refren: Boga żywego pragnie moja dusza.\nJak łania pragnie wody ze strumieni, *\ntak dusza moja pragnie Ciebie, Boże.\nDusza moja Boga pragnie, Boga żywego, *\nkiedyż więc przyjdę i ujrzę oblicze Boże?\nRefren.\nZeślij światłość i wierność swoją, *\nniech one mnie wiodą,\nniech mnie zaprowadzą na Twą górę świętą *\ni do Twoich przybytków.\nRefren.\nI przystąpię do ołtarza Bożego, *\ndo Boga, który jest moim weselem i radością.\nI będę Cię chwalił przy dźwiękach lutni, *\nBoże, mój Boże!\nRefren."
    },
    {
      "typ": "AKLAMACJA",
      "sigla": "J 10, 14",
      "opis": "Aklamacja: Alleluja, alleluja, alleluja.",
      "tekst": "Ja jestem dobrym pasterzem\ni znam owce moje, a moje Mnie znają."
    },
    {
      "typ": "EWANGELIA",
      "sigla": "J 10, 1-10 lub J 10, 11-18",
      "opis": "Jezus jest bramą owiec lub Dobry pasterz daje życie swoje za owce",
      "tekst": "Jezus powiedział:\n«Zaprawdę, zaprawdę, powiadam wam: Kto nie wchodzi do owczarni przez bramę, ale wdziera się inną drogą, ten jest złodziejem i rozbójnikiem. Kto jednak wchodzi przez bramę, jest pasterzem owiec. Temu otwiera odźwierny, a owce słuchają jego głosu; woła on swoje owce po imieniu i wyprowadza je. A kiedy wszystkie wyprowadzi, staje na ich czele, owce zaś postępują za nim, ponieważ głos jego znają. Natomiast za obcym nie pójdą, lecz będą uciekać od niego, bo nie znają głosu obcych».\nTę przypowieść opowiedział im Jezus, lecz oni nie pojęli znaczenia tego, co im mówił.\nPowtórnie więc powiedział do nich Jezus: «Zaprawdę, zaprawdę, powiadam wam: Ja jestem bramą owiec. Wszyscy, którzy przyszli przede Mną, są złodziejami i rozbójnikami, a nie posłuchały ich owce. Ja jestem bramą. Jeżeli ktoś wejdzie przeze Mnie, będzie zbawiony – wejdzie i wyjdzie, i znajdzie pastwisko. Złodziej przychodzi tylko po to, aby kraść, zabijać i niszczyć. Ja przyszedłem po to, aby owce miały życie, i miały je w obfitości».\nOto słowo Pańskie."
    }
  ],
  "piesniSugerowane": [
    {
      "numer": "612",
      "piesn": "O Panie, Tyś moim Pasterzem",
      "opis": "Pieśń ta jest parafrazą Psalmu 23, który tematycznie łączy się z Ewangelią o Dobrym Pasterzu.",
      "moment": "wejscie"
    },
    {
      "numer": "224",
      "piesn": "Ludu kapłański",
      "opis": "Nawiązuje do obrazu owczarni, do której, jak pokazuje pierwsze czytanie, Bóg włącza także pogan.",
      "moment": "ofiarowanie"
    },
    {
      "numer": "615",
      "piesn": "Pan mój, Wódz i Pasterz",
      "opis": "Jest to kolejna wersja Psalmu 23, która podkreśla osobistą więź z Chrystusem Dobrym Pasterzem.",
      "moment": "komunia"
    },
    {
      "numer": "222",
      "piesn": "Idźcie na cały świat",
      "opis": "Pieśń uwielbia Boga za powszechność zbawienia, objawioną w przyjęciu pogan do Kościoła.",
      "moment": "uwielbienie"
    },
    {
      "numer": "197",
      "piesn": "Zmartwychpowstał Pan prawdziwie",
      "opis": "Wiara w Zmartwychwstałego jest bramą do życia wiecznego, o której mówi Jezus w Ewangelii.",
      "moment": "rozeslanie"
    },
    {
      "numer": "242",
      "piesn": "Jeden chleb",
      "opis": "Podkreśla jedność owczarni Chrystusa, do której należą zarówno Żydzi, jak i poganie.",
      "moment": "ogolne"
    },
    {
      "numer": "183",
      "piesn": "Nadzieja nasza w Zmartwychwstałym",
      "opis": "Wyraża nadzieję, która jest udziałem wszystkich wierzących, niezależnie od pochodzenia, jak uczy pierwsze czytanie.",
      "moment": "ogolne"
    }
  ]
}