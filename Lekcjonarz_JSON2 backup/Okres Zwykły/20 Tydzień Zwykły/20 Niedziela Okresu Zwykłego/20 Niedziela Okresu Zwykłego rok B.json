{
  "urlCzytania": "https://liturgia.wiara.pl/doc/431276.20-Niedziela-zwykla-rok-B",
  "tytul_dnia": "20 Niedziela Okresu Zwykłego rok B",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Prz 9, 1-6",
      "opis": "Chleb i wino na uczcie Mądrości",
      "tekst": "Mądrość zbudowała sobie dom, wyciosała siedem kolumn, nabiła swych zwierząt, namieszała wina i zastawiła stół. Służące odesłała i woła na wyżynnych miejscach miasta: «Prostaczek niech tutaj przyjdzie!»\nDo tego, komu brak rozumu, mówiła: «Chodźcie, nasyćcie się moim chlebem, pijcie wino, które zmieszałam. Odrzućcie naiwność, a żyć będziecie, chodźcie prosto drogą rozsądku».\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 34 (33), 2-3. 10-11. 12-13. 14-15 (R.: por. 9a)",
      "opis": "",
      "tekst": "Refren: Wszyscy zobaczcie, jak nasz Pan jest dobry.\nBędę błogosławił Pana po wieczne czasy, *\nJego chwała będzie zawsze na moich ustach.\nDusza moja chlubi się Panem, *\nniech słyszą to pokorni i niech się weselą.\nRefren.\nBójcie się Pana wszyscy Jego święci, *\ngdyż bogobojni nie zaznają biedy.\nBogacze zubożeli i zaznali głodu, *\nszukającym Pana niczego nie zabraknie.\nRefren.\nZbliżcie się, synowie, posłuchajcie, co mówię, *\nbędę was uczył bojaźni Pańskiej.\nKim jest ten człowiek, który życia pożąda *\ni długich dni pragnie, by się nimi cieszyć?\nRefren.\nPowściągnij swój język od złego, *\na wargi swoje od kłamstwa.\nOd zła się odwróć, czyń, co dobre, *\nszukaj pokoju i dąż do niego.\nRefren."
    },
    {
      "typ": "DRUGIE CZYTANIE",
      "sigla": "Ef 5, 15-20",
      "opis": "Napełniajcie się Duchem",
      "tekst": "Baczcie pilnie, jak postępujecie: nie jak niemądrzy, ale jak mądrzy. Wyzyskujcie chwilę sposobną, bo dni są złe. Nie bądźcie przeto nierozsądni, lecz usiłujcie zrozumieć, co jest wolą Pana.\nI nie upijajcie się winem, bo to jest przyczyną rozwiązłości, ale napełniajcie się Duchem, przemawiając do siebie wzajemnie psalmami i hymnami, i pieśniami pełnymi ducha, śpiewając i wysławiając Pana w waszych sercach. Dziękujcie zawsze za wszystko Bogu Ojcu w imię Pana naszego, Jezusa Chrystusa.\nOto słowo Boże."
    },
    {
      "typ": "AKLAMACJA",
      "sigla": "J 6, 56",
      "opis": "Aklamacja: Alleluja, alleluja, alleluja.",
      "tekst": "Kto spożywa moje Ciało i Krew moją pije,\ntrwa we Mnie, a Ja w nim jestem."
    },
    {
      "typ": "EWANGELIA",
      "sigla": "J 6, 51-58",
      "opis": "Chleb żywy, który zstąpił z nieba",
      "tekst": "Jezus powiedział do Żydów:\n«Ja jestem chlebem żywym, który zstąpił z nieba. Jeśli ktoś spożywa ten chleb, będzie żył na wieki. Chlebem, który Ja dam, jest moje Ciało, wydane za życie świata».\nSprzeczali się więc między sobą Żydzi, mówiąc: «Jak On może nam dać swoje ciało do jedzenia?»\nRzekł do nich Jezus: «Zaprawdę, zaprawdę, powiadam wam: Jeżeli nie będziecie jedli Ciała Syna Człowieczego ani pili Krwi Jego, nie będziecie mieli życia w sobie. Kto spożywa moje Ciało i pije moją Krew, ma życie wieczne, a Ja go wskrzeszę w dniu ostatecznym. Ciało moje jest prawdziwym pokarmem, a Krew moja jest prawdziwym napojem. Kto spożywa moje Ciało i Krew moją pije, trwa we Mnie, a Ja w nim.\nJak Mnie posłał żyjący Ojciec, a Ja żyję przez Ojca, tak i ten, kto Mnie spożywa, będzie żył przeze Mnie. To jest chleb, który z nieba zstąpił - nie jest on taki jak ten, który jedli wasi przodkowie, a poumierali. Kto spożywa ten chleb, będzie żył na wieki».\nOto słowo Pańskie."
    }
  ],
  "piesniSugerowane": [
    {
      "numer": "241",
      "piesn": "Jam jest chlebem żywym",
      "opis": "Pieśń jest bezpośrednim nawiązaniem do słów Jezusa z Ewangelii, co czyni ją idealną na rozpoczęcie Eucharystii.",
      "moment": "wejscie"
    },
    {
      "numer": "262",
      "piesn": "Pan wieczernik przygotował",
      "opis": "Uczta Mądrości z pierwszego czytania znajduje swoje wypełnienie w Uczcie Eucharystycznej, na którą jesteśmy zaproszeni.",
      "moment": "ofiarowanie"
    },
    {
      "numer": "258",
      "piesn": "O Święta Uczto!",
      "opis": "Pieśń jest adoracją Świętej Uczty, która jest głównym tematem Ewangelii i całego cyklu czytań.",
      "moment": "komunia"
    },
    {
      "numer": "273",
      "piesn": "Skosztujcie i zobaczcie",
      "opis": "Refren tej pieśni jest dosłownym cytatem z psalmu responsoryjnego, zapraszając do doświadczenia dobroci Pana w Eucharystii.",
      "moment": "uwielbienie"
    },
    {
      "numer": "270",
      "piesn": "Przed tak wielkim Sakramentem",
      "opis": "Klasyczny hymn eucharystyczny jest doskonałym podsumowaniem liturgii, która skupiała się na tajemnicy Ciała i Krwi Pańskiej.",
      "moment": "rozeslanie"
    },
    {
      "numer": "281",
      "piesn": "Witaj, Pokarmie",
      "opis": "Pieśń jest adoracją 'Manny z niebios', o której mówi Jezus w Ewangelii, i 'rozkosznego owocu', o którym wspomina Mądrość.",
      "moment": "ogolne"
    },
    {
      "numer": "234",
      "piesn": "Chwal, Syjonie, Zbawiciela",
      "opis": "Sekwencja na Boże Ciało doskonale pasuje do niedzieli, w której centrum znajduje się mowa eucharystyczna.",
      "moment": "ogolne"
    }
  ]
}