{
  "urlCzytania": "https://liturgia.wiara.pl/doc/556992.Sobota-XIX-tydzien-zwykly-rok-I",
  "tytul_dnia": "19 Sobota Okresu Zwykłego rok I",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Joz 24, 14-29",
      "opis": "Odnowienie przymierza w Sychem",
      "tekst": "Jozue przemówił do całego narodu: «Bójcie się Pana i służcie Mu ze szczerością i wiernością! Usuńcie bóstwa, którym służyli wasi przodkowie po drugiej stronie Rzeki i w Egipcie, a służcie Panu! Gdyby jednak wam się nie podobało służyć Panu, rozstrzygnijcie dziś, komu służyć chcecie, czy bóstwom, którym służyli wasi przodkowie po drugiej stronie Rzeki, czy też bóstwom Amorytów, w których kraju zamieszkaliście. Ja sam i mój dom służyć chcemy Panu».\nNaród wówczas odrzekł tymi słowami: «Dalecy jesteśmy od tego, abyśmy mieli opuścić Pana, a służyć cudzym bogom. Czyż to nie Pan, Bóg nasz, wyprowadził nas i przodków naszych z ziemi egipskiej, z domu niewoli? Czyż nie On przed oczyma naszymi uczynił wielkie znaki i ochraniał nas przez całą drogę, którą szliśmy, i wśród wszystkich ludów, pomiędzy którymi przechodziliśmy? Pan ponadto wypędził przed nami wszystkie te ludy wraz z Amorytami, którzy mieszkali w tym kraju. My również chcemy służyć Panu, bo On jest naszym Bogiem».\nI rzekł Jozue do ludu: «Nie możecie służyć Panu, bo jest On Bogiem świętym i jest Bogiem zazdrosnym, i nie przebaczy wam występków i grzechów. Jeśli opuścicie Pana, aby służyć cudzym bogom, ześle na was znów nieszczęścia, a choć przedtem dobrze wam czynił, wtedy sprowadzi zagładę».\nLecz lud odrzekł Jozuemu: «Nie! Chcemy służyć Panu!»\nJozue odpowiedział ludowi: «Wy jesteście świadkami przeciw samym sobie, że wybraliście Pana, aby Mu służyć». I odpowiedzieli: «Jesteśmy świadkami». «Teraz usuńcie cudzych bogów spośród was i zwróćcie serca wasze ku Panu, Bogu Izraela». I odrzekł lud Jozuemu: «Panu, Bogu naszemu, chcemy służyć i głosu Jego chcemy słuchać».\nZawarł więc Jozue w tym dniu przymierze z ludem i nadał mu prawo i przepisy w Sychem. Jozue zapisał te słowa w księdze Prawa Bożego. Wziął potem wielki kamień i ustawił go tam pod terebintem, który jest w miejscu poświęconym Panu. Następnie Jozue rzekł do zgromadzonego ludu: «Patrzcie, oto ten kamień będzie dla was świadectwem, ponieważ słyszał wszystkie słowa, które Pan mówił do nas. Będzie on świadkiem przeciw wam, abyście się nie wyparli waszego Boga». Wtedy Jozue odprawił lud i każdy pośpieszył do swojej posiadłości.\nPotem umarł Jozue, syn Nuna, sługa Pana, mając sto dziesięć lat.\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 16 (15), 1b-2a i 5. 7-8. 11 (R.: por. 5a)",
      "opis": "",
      "tekst": "Refren: Pan mym dziedzictwem, moim przeznaczeniem.\nZachowaj mnie, Boże, bo chronię się do Ciebie, *\nmówię do Pana: «Ty jesteś Panem moim».\nPan moim dziedzictwem i przeznaczeniem, *\nto On mój los zabezpiecza.\nRefren.\nBłogosławię Pana, który dał mi rozsądek, *\nbo serce napomina mnie nawet nocą.\nZawsze stawiam sobie Pana przed oczy, *\nOn jest po mojej prawicy, nic mną nie zachwieje.\nRefren.\nTy ścieżkę życia mi ukażesz, *\npełnię radości przy Tobie\ni wieczne szczęście *\npo Twojej prawicy.\nRefren."
    },
    {
      "typ": "AKLAMACJA",
      "sigla": "Por. Mt 11, 25",
      "opis": "Aklamacja: Alleluja, alleluja, alleluja.",
      "tekst": "Wysławiam Cię, Ojcze, Panie nieba i ziemi,\nże tajemnice królestwa objawiłeś prostaczkom."
    },
    {
      "typ": "EWANGELIA",
      "sigla": "Mt 19, 13-15",
      "opis": "Jezus błogosławi dzieci",
      "tekst": "Przynoszono do Jezusa dzieci, aby położył na nie ręce i pomodlił się za nie; a uczniowie szorstko zabraniali im tego. Lecz Jezus rzekł: «Dopuśćcie dzieci i nie przeszkadzajcie im przyjść do Mnie; do takich bowiem należy królestwo niebieskie». Położył na nie ręce i poszedł stamtąd.\nOto słowo Pańskie."
    }
  ],
  "piesniSugerowane": [
    {
      "numer": "476",
      "piesn": "My chcemy Boga",
      "opis": "Pieśń jest deklaracją wyboru Boga, co jest echem słów narodu z pierwszego czytania: 'My również chcemy służyć Panu'.",
      "moment": "wejscie"
    },
    {
      "numer": "408",
      "piesn": "Com przyrzekł Bogu",
      "opis": "Tekst pieśni o wierności złożonym obietnicom idealnie pasuje do sceny odnowienia przymierza w Sychem.",
      "moment": "ofiarowanie"
    },
    {
      "numer": "233",
      "piesn": "Panie, dobry jak chleb",
      "opis": "Ewangelia o dzieciach przychodzących do Jezusa przypomina o prostocie serca, z jaką powinniśmy przyjmować Go w Komunii Świętej.",
      "moment": "komunia"
    },
    {
      "numer": "402",
      "piesn": "Błogosław, duszo moja, Pana",
      "opis": "Pieśń uwielbienia za Boży dar mądrości i prowadzenia, o którym mówi psalmista: 'Błogosławię Pana, który dał mi rozsądek'.",
      "moment": "uwielbienie"
    },
    {
      "numer": "425",
      "piesn": "Idźcie na cały świat",
      "opis": "Po odnowieniu przymierza i przyjęciu błogosławieństwa, jesteśmy posłani, aby świadczyć o Bogu, który jest naszym dziedzictwem.",
      "moment": "rozeslanie"
    },
    {
      "numer": "485",
      "piesn": "Pan jest pasterzem moim",
      "opis": "Treść pieśni koresponduje z refrenem psalmu 'Pan mym dziedzictwem, moim przeznaczeniem', wyrażając pełne zaufanie Bogu.",
      "moment": "ogolne"
    },
    {
      "numer": "648",
      "piesn": "O, Maryjo, przyjm w ofierze",
      "opis": "Pieśń maryjna o charakterze ofiarnym, w której zawierzamy siebie, co wpisuje się w akt wyboru i oddania się Bogu z pierwszego czytania.",
      "moment": "ogolne"
    }
  ]
}