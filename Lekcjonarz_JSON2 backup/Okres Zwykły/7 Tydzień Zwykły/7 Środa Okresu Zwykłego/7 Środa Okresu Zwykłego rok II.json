{
  "urlCzytania": "https://liturgia.wiara.pl/doc/416139.Sroda-VII-tydzien-zwykly-rok-II",
  "tytul_dnia": "7 Środa Okresu Zwykłego rok II",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Jk 4, 13-17",
      "opis": "Zależność ludzi od Boga",
      "tekst": "Najmilsi:\nZwracam się do was, którzy mówicie: «Dziś albo jutro udamy się do tego oto miasta i spędzimy tam rok, będziemy uprawiać handel i osiągniemy zyski», wy, którzy nie wiecie nawet, co jutro będzie. Bo czymże jest życie wasze? Parą jesteście, co się ukazuje na krótko, a potem znika.\nZamiast tego powinniście mówić: «Jeżeli Pan zechce, a będziemy żyli, zrobimy to lub owo». Teraz zaś chełpicie się w swej wyniosłości. Wszelka taka chełpliwość jest przewrotna. Kto zaś umie dobrze czynić, a nie czyni, ten grzeszy.\nOto słowo Boże."
    },
    {
      "typ": "PSALM RESPONSORYJNY",
      "sigla": "Ps 49 (48), 2-3. 6-7. 8-10. 11 (R.: por. Mt 5, 3)",
      "opis": "",
      "tekst": "Refren: Ubodzy duchem mają wstęp do nieba.\nSłuchajcie tego, wszystkie narody, *\nnakłońcie uszu, wszyscy mieszkańcy ziemi,\nniscy pochodzeniem na równi z możnymi, *\nbogaci razem z ubogimi.\nRefren.\nDlaczego miałbym się trwożyć w dniach niedoli, *\ngdy otacza mnie złość podstępnych,\nktórzy ufają swoim dostatkom *\ni chełpią się ogromem swego bogactwa?\nRefren.\nNikt przecież nie może samego siebie wykupić *\nani nie uiści Bogu ceny za siebie należnej.\nNazbyt jest kosztowne wyzwolenie duszy †\ni nigdy mu na to nie starczy, *\naby żyć wiecznie i nie ulec zagładzie.\nRefren.\nAlbowiem ujrzy, że umierają mędrcy, *\njednakowo ginie głupi i prostak,\nzostawiając obcym *\nswoje bogactwa.\nRefren."
    },
    {
      "typ": "AKLAMACJA",
      "sigla": "J 14, 6",
      "opis": "Aklamacja: Alleluja, alleluja, alleluja.",
      "tekst": "Ja jestem drogą i prawdą, i życiem.\nNikt nie przychodzi do Ojca inaczej jak tylko przeze Mnie."
    },
    {
      "typ": "EWANGELIA",
      "sigla": "Mk 9, 38-40",
      "opis": "Kto nie jest przeciwko nam, ten jest z nami",
      "tekst": "Apostoł Jan rzekł do Jezusa: «Nauczycielu, widzieliśmy kogoś, kto nie chodzi z nami, jak w Twoje imię wyrzucał złe duchy, i zaczęliśmy mu zabraniać, bo nie chodzi z nami».\nLecz Jezus odrzekł: «Przestańcie zabraniać mu, bo nikt, kto uczyni cud w imię moje, nie będzie mógł zaraz źle mówić o Mnie. Kto bowiem nie jest przeciwko nam, ten jest z nami».\nOto słowo Pańskie."
    }
  ],
  "piesniSugerowane": [
    {
      "numer": "619",
      "piesn": "Pójdźmy do Pana",
      "opis": "Pieśń ta jest zaproszeniem do zjednoczenia się w chwaleniu Pana, co jest odpowiedzią na Ewangelię o jedności w czynieniu dobra.",
      "moment": "wejscie"
    },
    {
      "numer": "632",
      "piesn": "Wszystko Tobie oddać pragnę",
      "opis": "Wyraża postawę zależności od Boga i oddania Mu swoich planów, o czym mówi pierwsze czytanie.",
      "moment": "ofiarowanie"
    },
    {
      "numer": "242",
      "piesn": "Jeden chleb",
      "opis": "Podkreśla jedność Kościoła, która przekracza ludzkie podziały, o czym naucza Jezus w Ewangelii.",
      "moment": "komunia"
    },
    {
      "numer": "591",
      "piesn": "Boże, obdarz Kościół Twój",
      "opis": "Pieśń ta jest modlitwą o jedność i pokój w Kościele, co jest owocem uznania, że wszystko zależy od Pana.",
      "moment": "uwielbienie"
    },
    {
      "numer": "586",
      "piesn": "Błogosław Panie nas",
      "opis": "Jest to prośba o błogosławieństwo dla pracy i świadectwa, które ma być otwarte na wszystkich ludzi dobrej woli.",
      "moment": "rozeslanie"
    },
    {
      "numer": "1",
      "piesn": "Błogosławieni",
      "opis": "Nawiązuje do refrenu psalmu 'Ubodzy duchem mają wstęp do nieba' i wartości ubóstwa w duchu.",
      "moment": "ogolne"
    },
    {
      "numer": "626",
      "piesn": "Szczęśliwy, kogo opatrzność Boska",
      "opis": "Podkreśla wartość zaufania Bożej Opatrzności, a nie własnej wyniosłości, przed którą ostrzega św. Jakub.",
      "moment": "ogolne"
    }
  ]
}