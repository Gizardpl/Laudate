{
  "urlCzytania": "https://liturgia.wiara.pl/doc/410939.II-Niedziela-zwykla-rok-A",
  "tytul_dnia": "2 Niedziela Okresu Zwykłego rok A",
  "czy_datowany": false,
  "czytania": [
    {
      "typ": "PIERWSZE CZYTANIE",
      "sigla": "Iz 49, 3. 5-6",
      "opis": "Sługa Boży światłością całej ziemi",
      "tekst": "Pan rzekł do mnie: «Ty jesteś sługą moim, Izraelu, w tobie się rozsławię». Wsławiłem się w oczach Pana, Bóg mój stał się moją siłą. A teraz przemówił Pan, który mnie ukształtował od urodzenia na swego Sługę, bym nawrócił do Niego Jakuba i zgromadził Mu Izraela. A mówił: «To zbyt mało, iż jesteś Mi Sługą dla podźwignięcia pokoleń Jakuba i sprowadzenia ocalałych z Izraela! Ustanowię cię światłością dla pogan, aby moje zbawienie dotarło aż do krańców ziemi». Oto słowo Boże."
    },
    {
      "typ": "PSALM RESPONSORYJNY",
      "sigla": "Ps 40 (39), 2ab i 4ab. 7-8a. 8b-10 (R.: por. 8a i 9a)",
      "opis": "",
      "tekst": "Refren: Przychodzę, Boże, pełnić Twoją wolę.\nZ nadzieją czekałem na Pana, *\n\na On pochylił się nade mną.\n\nWłożył mi w usta pieśń nową, *\n\nśpiew dla naszego Boga.\nRefren.\nNie chciałeś ofiary krwawej ani z płodów ziemi, *\n\nlecz otwarłeś mi uszy;\n\nnie żądałeś całopalenia i ofiary za grzechy. *\n\nWtedy powiedziałem: «Oto przychodzę.\nRefren.\nW zwoju księgi jest o mnie napisane: †\n\nRadością jest dla mnie pełnić Twoją wolę, mój Boże, *\n\na Twoje Prawo mieszka w moim sercu».\n\nGłosiłem Twą sprawiedliwość w wielkim zgromadzeniu †\n\ni nie powściągałem warg moich, *\n\no czym Ty wiesz, Panie.\nRefren."
    },
    {
      "typ": "DRUGIE CZYTANIE",
      "sigla": "1 Kor 1, 1-3",
      "opis": "Paweł apostołem Jezusa Chrystusa",
      "tekst": "Paweł, z woli Bożej powołany na apostoła Jezusa Chrystusa, i Sostenes, brat, do Kościoła Bożego w Koryncie, do tych, którzy zostali uświęceni w Jezusie Chrystusie i powołani do świętości wespół ze wszystkimi, co na każdym miejscu wzywają imienia Pana naszego, Jezusa Chrystusa, ich i naszego Pana. Łaska wam i pokój od Boga Ojca naszego i Pana Jezusa Chrystusa! Oto słowo Boże."
    },
    {
      "typ": "AKLAMACJA",
      "sigla": "J 1, 14a. 12a",
      "opis": "Aklamacja: Alleluja, alleluja, alleluja.",
      "tekst": "Słowo stało się ciałem i zamieszkało między nami.\n\nWszystkim, którzy Je przyjęli, dało moc, aby się stali dziećmi Bożymi."
    },
    {
      "typ": "EWANGELIA",
      "sigla": "J 1, 29-34",
      "opis": "Duch Święty spoczął na Jezusie",
      "tekst": "Jan zobaczył podchodzącego ku niemu Jezusa i rzekł: «Oto Baranek Boży, który gładzi grzech świata. To jest Ten, o którym powiedziałem: „Po mnie przyjdzie Mąż, który mnie przewyższył godnością, gdyż był wcześniej ode mnie”. Ja Go przedtem nie znałem, ale przyszedłem chrzcić wodą w tym celu, aby On się objawił Izraelowi». Jan dał takie świadectwo: «Ujrzałem Ducha, który zstępował z nieba jak gołębica i spoczął na Nim. Ja Go przedtem nie znałem, ale Ten, który mnie posłał, abym chrzcił wodą, powiedział do mnie: „Ten, nad którym ujrzysz Ducha zstępującego i spoczywającego na Nim, jest Tym, który chrzci Duchem Świętym”. Ja to ujrzałem i daję świadectwo, że On jest Synem Bożym». Oto słowo Pańskie."
    }
  ],
  "piesniSugerowane": [
    {
      "numer": "2",
      "piesn": "Niech się radują",
      "opis": "Pieśń ta wzywa do głoszenia zbawienia, które Chrystus, Sługa Pański z pierwszego czytania, przynosi aż po krańce ziemi.",
      "moment": "wejscie"
    },
    {
      "numer": "695",
      "piesn": "Przyjmij, o Najświętszy Panie",
      "opis": "Jest to ofiarowanie darów w duchu posłuszeństwa woli Bożej, o którym mówi psalm responsoryjny.",
      "moment": "ofiarowanie"
    },
    {
      "numer": "260",
      "piesn": "Oto Święte Ciało Pana",
      "opis": "Nawiązuje bezpośrednio do świadectwa Jana Chrzciciela z Ewangelii: \"Oto Boży jest Baranek, który gładzi grzechy\".",
      "moment": "komunia"
    },
    {
      "numer": "636",
      "piesn": "Ciebie, Boga, wysławiamy",
      "opis": "Hymn ten jest wyrazem uwielbienia dla Syna Bożego, o którym świadczy Jan Chrzciciel i którego chwałę głoszą niebiosa.",
      "moment": "uwielbienie"
    },
    {
      "numer": "222",
      "piesn": "Idźcie na cały świat",
      "opis": "Pieśń misyjna, która jest odpowiedzią na proroctwo Izajasza, że zbawienie Boże dotrze aż do krańców ziemi.",
      "moment": "rozeslanie"
    },
    {
      "numer": "219",
      "piesn": "Przybądź, Duchu Święty, ześlij z nieba",
      "opis": "Modlitwa do Ducha Świętego, który zstąpił na Jezusa w Ewangelii i uświęca wierzących, o których mówi drugie czytanie.",
      "moment": "ogolne"
    },
    {
      "numer": "629",
      "piesn": "Tyś naszą drogą",
      "opis": "Jest to wyznanie wiary w Chrystusa, Baranka Bożego, który jest naszą drogą, prawdą i życiem.",
      "moment": "ogolne"
    }
  ]
}